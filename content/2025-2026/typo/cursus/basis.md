+++
title = 'Cursus: Basis'
date = 2025-09-01T00:00:00Z
draft = false
+++

## Inleiding: Wat is typografie?

De kunst van het *vormgeven*, opmaken, drukken of weergeven van **tekst** voor zowel *functionele als esthetische doeleinden* wordt typografie genoemd. Typografie is overal: in boeken, op websites, op straatborden, op productverpakkingen, en ga zo maar door. Het beïnvloedt de leesbaarheid, de visuele hiërarchie en de boodschap van een ontwerp.

Bij *esthetische doeleinden* draait het erom dat iets mooi en aantrekkelijk wordt gemaakt, met de nadruk op de visuele uitstraling.

Hiertegenover staat het functionele, 'Form follows function' (vorm volgt na de functie), dat ook in de architectuur voorkomt. Dit houdt in dat het ontwerp van een product of project voortvloeit uit, of gebaseerd is op, de beoogde functie of het uiteindelijke gebruik.

Als ontwerper kun je natuurlijk ook de gulden middenweg kiezen, waarbij je zowel functie als esthetiek in balans brengt. ⚖️

{{< svg src="/img/typo/cursus-balans-1.svg" width="120" center="true" >}}

|   |   |
|---|---|
| {{< video src="/img/typo/cursus-voorbeeld-bauhaus_movement-1.mp4" >}} | {{< img src="/img/typo/cursus-voorbeeld-erich_brechbühl1.jpg" >}} |
| {{< img src="/img/typo/cursus-boekvoorbeeld-outline_rachel_cusk-1.jpg" >}} | {{< img src="/img/typo/cursus-voorbeeld-gabor_lazar-unfold-1.jpg" >}} |

## Typografische basisprincipes

{{< youtube sByzHoiYFX0 >}}

### De belangrijkste soorten lettertypen

|   |   |   |   |
|---|---|---|---|
|{{< svg src="/img/typo/cursus-types_serif-1.svg" width="800">}}|{{< svg src="/img/typo/cursus-types_sans-1.svg" width="800" >}}|{{< svg src="/img/typo/cursus-types_display-1.svg" width="800" >}}|{{< svg src="/img/typo/cursus-types_script-1.svg" width="800" >}}|
|{{< svg src="/img/typo/cursus-types_handwritten-1.svg" width="800" >}}|{{< svg src="/img/typo/cursus-types_monospace-1.svg" width="800" >}}|{{< svg src="/img/typo/cursus-types_gothic-1.svg" width="800" >}}|{{< svg src="/img/typo/cursus-types_yikes-1.svg" width="800" >}}|


- **Serif**: Klassieke, traditionele uitstraling. Serif-lettertypen hebben kleine lijnen of streepjes aan de uiteinden van de letters, zoals Times New Roman. Ze worden vaak gebruikt in gedrukte media zoals boeken en kranten vanwege hun formele en vertrouwde uitstraling.
- **Sans Serif**: Moderne, strakke stijl zonder streepjes of lijnen aan de uiteinden van de letters. Sans serif-lettertypen, zoals Arial en Helvetica, worden vaak gebruikt voor digitale weergave op schermen omdat ze leesbaar zijn en een eenvoudige, moderne uitstraling hebben.

{{< svg src="/img/typo/cursus-serifvssans-1.svg" width="260" center="true" >}}

- **Display**: Deze decoratieve lettertypen zijn bedoeld voor koppen en titels, niet voor grote tekstblokken. Display-lettertypen zijn vaak opvallend en creatief, zoals bij logo's en posters, om de aandacht te trekken.
- **Script**: Script-lettertypen imiteren handschrift en hebben sierlijke, vloeiende lijnen. Ze worden vaak gebruikt voor decoratieve toepassingen, zoals uitnodigingen of luxe merken.
- **Handwritten**: Deze lettertypen imiteren handschrift, maar zijn informeler en minder sierlijk dan script-lettertypen. Ze geven een persoonlijke, casual uitstraling en worden vaak gebruikt voor speelse of informele ontwerpen.
- **Monospace**: Bij monospace-lettertypen nemen alle tekens dezelfde hoeveelheid ruimte in beslag, zoals Courier. Ze zijn populair in programmeercode en tabellen vanwege hun consistente uitlijning van tekens.
- **Gothic (Blackletter)**: hebben een middeleeuwse, hoekige stijl met zware lijnen. Ze werden veel gebruikt in oude manuscripten en officiële documenten. Vandaag de dag worden ze vooral decoratief ingezet, zoals in logo's of titels, om een historische of gotische sfeer te creëren.
- **Fonts met ‘baggage’**: Sommige fonts zoals Comic Sans en Papyrus zijn overgebruikt en hebben negatieve associaties. Hoewel ze technisch onder categorieën kunnen vallen zoals 'handwritten' of 'script', hebben ze een eigen reputatie. Wees hier voorzichtig mee…of niet.

**Bekijk eens de website [Comic Sans Criminal](https://comicsanscriminal.com/)**. Los van de ironie wordt er op een speelse manier duidelijk gemaakt waarom bepaalde lettertypes, zoals Comic Sans, niet altijd even geschikt zijn. De keuze van een font beïnvloedt niet alleen de uitstraling van een ontwerp, maar ook of het past bij de context waarin het wordt gebruikt. Sommige lettertypes werken bijvoorbeeld goed voor een verjaardagskaart, terwijl andere beter geschikt zijn voor eerder formele documenten.

---

{{< p_style style="padding: 0 6rem;" >}}
    Beste Jimmy,
    Je bent uitgenodigd op mijn super-awesome kei kei leuke verjaardagsfeestje!
{{< /p_style >}}

---

{{< p_style style="font-family: cursive; padding: 0 6rem;" >}}
    Beste James,
    Tot mijn grote spijt moet ik u meedelen dat onze testresultaten uitwijzen dat u ongeneeslijk ziek bent. 
{{< /p_style >}}

---

### Typo-terminologie

Tijdens je zoektocht naar verschillende soorten lettertypen kom je waarschijnlijk enkele onbekende termen tegen. Hieronder vind je de meest voorkomende begrippen die je zult tegenkomen bij het kiezen van het juiste lettertype.

- **Lettertype (Typeface):** Een lettertype verwijst naar het ontwerp van een set karakters, glyphs en symbolen. Het is in feite een familie of groep van fonts die dezelfde visuele kenmerken delen.

{{< svg src="/img/typo/cursus-lettertypes-1.svg" width="320" center="true">}}

- **Letterfamilie (Font):** Een font is een specifieke variant of stijl binnen een lettertypefamilie. Bijvoorbeeld, Helvetica Light is een lichtere versie binnen de Helvetica-familie, en verschilt van zijn familieleden door zijn subtiele en lichte ‘gewicht’.

{{< img src="/img/typo/cursus-fonts_letterfamilie-1.png" width="380"  center="true" >}}

- **Gewicht (Weight):** Het gewicht van een font geeft de dikte van de letters aan. Een vet font is dikker en opvallender, terwijl een licht font dunner en subtieler is. Een medium font zit qua dikte tussen deze twee in.

{{< img src="/img/typo/cursus-fonts_letterfamilie-2.jpg" width="380" center="true" >}}

- **Interlinie (Leading):** Interlinie verwijst naar de verticale ruimte tussen tekstregels. Te weinig ruimte kan de tekst samenpersen en moeilijk leesbaar maken, terwijl te veel ruimte de tekst fragmentarisch en onsamenhangend kan laten lijken.

{{< svg src="/img/typo/cursus-leading-1.svg" width="320" center="true" >}}

- **Spatiëring (Tracking):** Spatiëring verwijst naar de aanpassing van de totale ruimte tussen alle letters in een woord. Een te kleine spatiëring maakt de tekst moeilijk leesbaar door dicht opeengepakte letters, terwijl te veel ruimte de tekst uit elkaar doet vallen. Elk font heeft zijn eigen ideale spatiëring.

{{< svg src="/img/typo/cursus-tracking-1.svg" width="320" center="true" >}}

- **Kerning:** Kerning verwijst naar het aanpassen van de ruimte tussen individuele letters. Dit stelt ons in staat subtiele correcties aan te brengen bij bepaalde lettercombinaties, vooral bij letters die van nature meer of minder ruimte innemen, zoals A, W, V en T. Veel software biedt standaard de opties 'metric' en 'optical', die elk een andere automatische benadering bieden voor kernaanpassing.

{{< svg src="/img/typo/cursus-kerning-1.svg" width="320" center="true" >}}

- Een regel die je op eigen risico kunt breken: gebruik maximaal twee lettertypes per project.
- Combineer contrasten aan de hand van grootte, gewicht of stijl.
- Gebruik variaties in grootte, gewicht of stijl om diepte en hiërarchie te creëren.

### Proportioneel vs. Monospace

Bij proportionele lettertypen neemt elk teken een andere hoeveelheid ruimte in, afhankelijk van de breedte. Een "i" is bijvoorbeeld smaller dan een "m".

{{< checkerboard >}}
    Proportioneel: alle schrifttekens hebben steeds een verschillende breedte.
{{< /checkerboard >}}

Monospace-lettertypen geven elk teken dezelfde breedte, ongeacht de vorm. Dit is handig voor programmeren of tabellen, waar een consistente uitlijning belangrijk is.

{{< checkerboard monospace="true" >}}
    Monospace: alle schrifttekens hebben telkens dezelfde breedte.
{{< /checkerboard >}}

## De anatomie van lettervormen

De anatomie van typografie bestaat uit verschillende elementen die de structuur van letters definiëren.

{{< img src="/img/typo/cursus-typo_anatomie-1.jpg" width="1600"  center="true" >}}

1. **Apex**: Het punt waar twee diagonale lijnen samenkomen, vaak te zien bij de letter "A".
2. **Arm**: Een horizontale of diagonale lijn die vrij aan één kant van een letter hangt, zoals in de "T" of "E".
3. **Tittle**: Het punt boven kleine letters zoals "i" of "j".
4. **Bowl**: Een afgeronde, gesloten lijn in letters zoals "b", "o" of "d".
5. **Crossbar**: Een horizontale lijn die twee delen van een letter verbindt, zoals bij de "A".
6. **Counter (Open/Closed)**: De binnenruimte van een letter. Open counter is gedeeltelijk geopend (zoals bij "c"), terwijl een closed counter volledig omsloten is (zoals bij "o").
7. **Stem**: De hoofdverticaal van een letter, zoals in "l" of "p".
8. **Eye**: De volledig omsloten ruimte in een kleine letter "e".
9. **Ear**: Een klein uitstulpsel, zoals te zien bij de kleine letter "g".
10. **Spine**: De kromming van de letter "S".
11. **Shoulder**: Een gebogen lijn, zoals bij de kleine letter "h" of "n".
12. **Tail**: Een lange lijn die uit de hoofdvorm van een letter steekt, zoals bij "Q" of "y".
13. **Diagonal Stroke**: Een schuine lijn, vaak in de "N" of "V".
14. **Aperture**: De opening van een open counter, zoals bij de "n".
15. **Leg**: Een schuin neergaande lijn, zoals in de "R" of "K".

### Proporties

Daarnaast zijn er de denkbeeldige lijnen die de proporties van de letters aangeven.

- **Baseline**: De denkbeeldige lijn waar alle letters op rusten.
- **X-height**: De hoogte van kleine letters.
- **Capital height**: De hoogte van hoofdletters gemeten vanaf de baseline tot de bovenkant van de hoofdletter.
- **Ascender line**: De lijn die de bovenkant van de letters zoals "b", "d" of "h" markeert.
- **Descender line**: De lijn die de onderkant van letters met staarten zoals "p", "q" of "y" markeert.

## Lay-out en compositie

{{< youtube a5KYlHNKQB8 >}}

**Lay-out** gaat verder dan typografie. Het omvat het visueel vormgeven van ideeën in verschillende media om een boodschap over te brengen. Dit vereist zowel artistieke als technische vaardigheden.

**Compositie** is het ordenen van verschillende elementen tot een geheel. Een goede compositie zorgt ervoor dat de kijker wordt begeleid door het ontwerp en dat er visuele balans en structuur is.

### Principes van compositie
- **Proximity**: Groepeer gerelateerde (gelijkaardige) elementen.

|   |   |
|---|---|
|{{< svg src="/img/typo/cursus-proximity-1_a.svg" width="800" >}}|{{< svg src="/img/typo/cursus-proximity-1_b.svg" width="800" >}}|

- **White Space**: Gebruik negatieve ruimte om ademruimte te creëren.

|   |   |
|---|---|
|{{< img src="/img/typo/cursus-negativespace-1_a.jpg" >}}|{{< img src="/img/typo/cursus-negativespace-1_b.jpg" >}}|

- **Alignment**: Zorg voor consistente uitlijning voor visuele orde.

|   |   |   |
|---|---|---|
|{{< img src="/img/typo/cursus-alignment-1_a.jpg" width="600" >}}|{{< img src="/img/typo/cursus-alignment-1_b.jpg" width="600" >}}|{{< img src="/img/typo/cursus-alignment-1_c.jpg" width="600" >}}|

- **Contrast**: Creëer focus door contrasten in kleur, vorm of grootte te gebruiken.

|   |   |
|---|---|
|{{< img src="/img/typo/cursus-contrast-1_a.jpg" >}}|{{< img src="/img/typo/cursus-contrast-1_b.jpg" >}}|
|{{< img src="/img/typo/cursus-contrast-1_c.jpg" >}}|{{< img src="/img/typo/cursus-contrast-1_d.jpg" >}}|

- **Repetition**: Herhaal stijlen voor consistentie en herkenbaarheid.

|   |   |   |
|---|---|---|
|{{< img src="/img/typo/cursus-repetition-1_a.png" width="600" >}}|{{< img src="/img/typo/cursus-repetition-1_b.png" width="600" >}}|{{< img src="/img/typo/cursus-repetition-1_c.png" width="600" >}}|

#### Lay-out en structuur

Een **lay-out** bepaalt hoe tekst en beeld zich verhouden op een pagina of scherm. Een effectieve lay-out zorgt voor een logische hiërarchie en een heldere presentatie van de informatie.

### Belangrijke punten bij lay-out
- Consistente marges en uitlijning.
- Duidelijke scheiding van tekst en beeld.
- Gebruik van een grid om elementen georganiseerd te houden.

## Drukwerk en digitale eindproducten

### Drukwerk
- **Flyers, folders en affiches:** Effectieve communicatie van informatie voor evenementen, promoties of aankondigingen.
- **Brochures, visitekaartjes en kalenders:** Professionele presentaties van producten, diensten of bedrijven. Handige tools voor klantenbinding en jaaroverzichten.
- **Boeken, tijdschriften en jaarverslagen:** Gepersonaliseerde, hoogwaardige drukwerken voor zowel informatieve als commerciële doeleinden.
- **Posters, banners en spandoeken:** Opvallende en grootschalige promotie voor evenementen, producten of campagnes.
  
### Digitale Producten
- **E-books en digitale magazines:** Interactieve en toegankelijke manieren om informatie, verhalen of productcatalogi te delen op digitale platforms.
- **Presentaties en infographics:** Visuele en dynamische tools om complexe gegevens of ideeën helder en aantrekkelijk over te brengen.
- **Websites en landingspagina's:** Online platformen die dienen als visitekaartje voor bedrijven, met responsive design en gebruiksvriendelijke navigatie.
- **Sociale media content en advertenties:** Creatieve en boeiende content om doelgroepen aan te trekken en merkloyaliteit te versterken.
- **Interactieve documenten (met audio, video, animaties):** Verrijkte digitale bestanden voor betere betrokkenheid en begrip, ideaal voor trainingsmaterialen of uitgebreide rapporten.
- **Nieuwsbrieven en e-mailcampagnes:** Gericht digitaal materiaal voor klantcommunicatie, merkpromotie en het opbouwen van een vaste volgersgroep.

## Werken met professionele tools: InDesign

{{< svg src="/img/typo/indesign-logo.svg" width="100" href="https://www.adobe.com/nl/products/indesign/" text="Adobe Indesign" >}}

Voor professioneel typografisch werk gebruiken we software zoals **InDesign**, waarin je werkt met tekst- en afbeeldingskaders. Deze kaders fungeren als ‘containers’ waarin je typografie, foto’s en lay-outs combineert tot een eindproduct.

Vaardigheden die je leert:
- Tekststijlen toepassen
- Lay-outs ontwerpen met grid-systemen
- Beelden en illustraties integreren in typografische ontwerpen

{{< img src="/img/typo/cursus-welke_tool-1.webp" >}}

### Typografie en hiërarchie in ontwerpen

Bij typografie gaat het niet alleen om lettervormen, maar ook om de hiërarchie van elementen in een lay-out:
- **Tekenopmaak**: Grotere of opvallendere tekens krijgen meer nadruk.
- **Alineaopmaak**: Zorg voor consistentie in alineastijlen.
- **Grid**: Houd alles geordend met een vast grid-systeem.

Zorg ervoor dat de belangrijkste elementen in je ontwerp de juiste nadruk krijgen door gebruik te maken van contrasten in grootte, dikte en kleur. Dit leidt de kijker door het ontwerp op een logische en aantrekkelijke manier.

## Macro- en Microtypografie

De concepten **macrotypografie** en **microtypografie** worden vaak gebruikt in de typografie om verschillende niveaus van tekstontwerp en -lay-out te beschrijven. Beide disciplines dragen bij aan de leesbaarheid, structuur en esthetiek van tekst, maar op verschillende niveaus.

### Macrotypografie
**Macrotypografie** verwijst naar het algemene, bredere ontwerp (of lay-out) van een tekst en heeft betrekking op de structuur en indeling op grote schaal. Het omvat aspecten zoals:

- **Pagina-indeling**: De algemene opmaak van een pagina, inclusief marges, kolommen, en de verdeling van tekst en afbeeldingen.
- **Lettertypes**: De keuze van lettertypes (fonts) voor koppen, subkoppen en hoofdtekst.
- **Typografische hiërarchie**: De organisatie van tekstniveaus, zoals koppen, tussenkopjes, paragrafen en lijsten, wat zorgt voor helderheid en leesbaarheid.
- **Witruimte**: Het gebruik van witruimte (ook wel negatieve ruimte genoemd), regelafstand (leading) en de indeling van alinea's.
- **Paginanummering, voetnoten en andere lay-out elementen**: De integratie van visuele elementen, zoals paginanummering en voetnoten, in het geheel van het ontwerp.

### Microtypografie
**Microtypografie** richt zich op de verfijnde details van typografie, met als doel de leesbaarheid en esthetiek van de tekst te optimaliseren. Deze kleine aanpassingen hebben invloed op de algehele kwaliteit van het ontwerp. Het omvat onder meer:

- **Kerning**: De ruimte tussen individuele letters, die vaak handmatig kan worden aangepast voor visueel evenwicht.
- **Syllabebreking**: Hoe woorden worden afgebroken aan het einde van regels om de tekst vloeiender te maken.
- **Letterspatiëring (tracking)**: De aanpassing van de ruimte tussen groepen letters, bijvoorbeeld om een alinea beter te laten passen op een regel.
- **Tekstuitlijning**: Subtiele aanpassingen in de uitlijning van tekst, zoals het balanceren van uitgevulde (justified) tekst om te voorkomen dat er te veel witruimte tussen woorden ontstaat.
- **Ligaturen**: Speciale combinaties van letters die samen worden geschreven om visueel aantrekkelijker te zijn (bijv. "fi" of "fl").
- **Cijfersoorten**: Het gebruik van proportionele en tabulaire cijfers om de optische balans in de tekst te verbeteren.

In het kort, **macrotypografie** draait om de algemene visuele indeling van tekst en pagina's, terwijl **microtypografie** zich richt op de fijne, verfijnde details die de leesbaarheid en het uiterlijk van de tekst verbeteren. Beide zijn essentieel om een goed uitgelijnde, gestructureerde en aantrekkelijke tekst te creëren.

Zowel macro- als microtypografie spelen een cruciale rol in het waarborgen van de hiërarchie, ordening en visuele aantrekkingskracht van het eindproduct. Samen zorgen ze voor een evenwichtig en professioneel ogend ontwerp.

## Bronnen

- [Types of Fonts: The Ultimate Guide to Fonts Styles | Looka](https://looka.com/blog/types-of-fonts/)
- [Youtube Playlist: InDesign - Basic](https://www.youtube.com/playlist?list=PLCDS7OiwRmWKfoW0Yh5iiEArNKslilG1N)

{{< iframe src="https://www.youtube.com/embed/videoseries?si=mz9_IelLUyH0N2O2&amp;list=PLCDS7OiwRmWKfoW0Yh5iiEArNKslilG1N" aspect-ratio="16/9" >}}

- [Youtube Playlist: InDesign - Advanced](https://www.youtube.com/playlist?list=PLCDS7OiwRmWJNUhI8wdA13lTwDSLDqmqj)

{{< iframe src="https://www.youtube.com/embed/videoseries?si=R3bo7YUvnrCb66BE&amp;list=PLCDS7OiwRmWJNUhI8wdA13lTwDSLDqmqj" aspect-ratio="16/9" >}}

- [Youtube Playlist: InDesign - Expert](https://www.youtube.com/playlist?list=PLCDS7OiwRmWKDx2o8Lpn2uUteMhaKzYro)

{{< iframe src="https://www.youtube.com/embed/videoseries?si=y71g2q9Vw09kJH_7&amp;list=PLCDS7OiwRmWKDx2o8Lpn2uUteMhaKzYro" aspect-ratio="16/9" >}}