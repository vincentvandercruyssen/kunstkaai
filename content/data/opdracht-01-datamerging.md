+++
title = 'Opdracht: Data merging'
date = 2024-08-30T08:00:00-07:00
draft = false
+++

## Productbrochure a.d.h.v. Data Merge

In deze opdracht gebruik je de **Data Merge** functie binnen **Adobe InDesign** om een productbrochure te maken. Met Data Merge kun je gegevens uit bestanden zoals Excel of CSV koppelen aan je ontwerp, zodat je automatisch meerdere versies van een document kunt genereren. Dit is ideaal voor documenten met herhalende gegevens, zoals catalogi, mailinglijsten, uitnodigingen, enzovoort.

{{< svg src="/img/data/opdracht-01-datamerging.svg" width="440" center="true" >}}

Je gaat een gegevensbestand koppelen aan een door jou ontworpen sjabloon in InDesign, zodat de productinformatie inclusief afbeeldingen automatisch wordt ingevoerd.

### InDesign

**InDesign** is een krachtig [desktop publishing](https://nl.wikipedia.org/wiki/Desktoppublishing) programma voor het ontwerpen en opmaken van gedrukte en digitale publicaties, zoals brochures, boeken, tijdschriften en flyers. Het programma biedt veel tools voor het creëren van lay-outs. Een handige functie van InDesign is **Data Merge**, waarmee je gegevens uit externe bestanden kunt integreren in een sjabloon, wat het ontwerpproces kan versnellen.

{{< svg src="/img/typo/indesign-logo.svg" width="100" href="https://www.adobe.com/nl/products/indesign/" text="Adobe Indesign" >}}

### Data Merge

**Data Merge** in InDesign maakt het mogelijk om automatisch gegevens uit een extern bestand (zoals Excel of CSV) te koppelen aan een sjabloon. Dit wordt vaak gebruikt voor het creëren van gepersonaliseerde documenten zoals productcatalogi, brochures of mailinglijsten. Door velden uit je databestand (bijvoorbeeld productnaam, prijs en afbeelding) te koppelen aan de ontwerpvelden in je sjabloon, kun je snel meerdere versies van een document genereren zonder handmatig alles in te voeren.

Hieronder vind je een zeer duidelijke video over Data Merge en enkele benodigde stappen. In dit geval gaat het niet om een productbrochure, maar om visitekaartjes. Dezelfde principes zijn van toepassing.

{{< youtube Pj8Fs8nkAiE >}}

Of bekijk de onderstaande video over het maken van een jaarboek, waarin op een zeer duidelijke manier wordt uitgelegd hoe je afbeeldingen moet gebruiken en plaatsen, gegevens kunt invoeren en meerdere records kunt opmaken binnen één pagina.

{{< youtube ylw6_6keG30 >}}

Belangrijke stappen in het Data Merge-proces:

1. **Gegevens voorbereiden** in een bestand (zoals Excel) met alle producten of informatie voor de brochure.
2. **Ontwerp een sjabloon** in InDesign waarin de data automatisch wordt ingevuld.
3. **Velden koppelen** via het Data Merge-paneel in InDesign, zodat de juiste productinformatie en afbeeldingen in je sjabloon worden geplaatst.
4. **Genereer de brochure** automatisch met behulp van Data Merge.

## Je eigen speciaalzaak

Je opent binnenkort jouw eigen speciaalzaak en wilt je klanten een stijlvolle, overzichtelijke productbrochure aanbieden. Een professionele brochure is de perfecte manier om je producten te presenteren!

Je kiest een productcategorie die jouw winkel gaat aanbieden. Denk aan schoenen, boeken, meubels, of nog veel meer. Vervolgens ga je op zoek naar minimaal 15 verschillende producten binnen die categorie, bijvoorbeeld op websites zoals [bol.com](https://www.bol.com/). Voor elk product verzamel je de productnaam, beschrijving, prijs, een afbeelding, het logomerk (of tweede afbeelding) en minimaal **drie** andere interessante kenmerken (zoals afmetingen, gewicht of speciale functies).

Met deze informatie maak je een database aan in Excel of Google Sheets. Uiteindelijk ga je deze database koppelen aan een sjabloon in **Adobe InDesign** met behulp van de Data Merge-functie.

{{< img src="/img/data/opdracht-01-datamerging-brochure-vb_1.png" >}}

## Deel 1: Productgegevens verzamelen

1. **Kies een product** om in de brochure te presenteren (bijvoorbeeld auto's, telefoons, kleding).
2. **Verzamel informatie** over minimaal vijftien producten binnen deze categorie (productnaam, beschrijving, prijs, afbeelding, logo/tweede afbeelding en drie andere kenmerken).
3. **Maak een gegevensbestand** in Excel of Google Sheets. Elke rij vertegenwoordigt een product, elke kolom een veld (zoals productnaam, prijs, afbeelding). Zorg dat het afbeeldingspad correct is en gebruik het @-symbool voor de afbeeldingsvelden (bijv. @image). *Gebruik het @-symbool om aan te geven dat de kolom een afbeeldingspad bevat, bijvoorbeeld @image.* 

{{< img src="/img/data/opdracht-01-datamerging-sheet-1.png" width="1400" >}}
{{< img src="/img/data/opdracht-01-datamerging-folder-1.png" width="360" >}}

### Indienen

- Rekenblad als koppeling (Google Spreadsheet of Microsoft Excel) of xlsx-bestand.
- Zip-bestand met al je afbeeldingen.
- Zorg dat je voornaam en opdrachtbenaming aanwezig is in de bestandsbenaming. 

### Puntenverdeling

- Naamgeving bestanden. (02)
- Blad: Drie gekregen kenmerken. (48)
- Blad: Drie eigen kenmerken. (48)
- Blad: Twee afbeeldingen. (32)
- Zip: Dertig afbeeldingen. (30)

## Deel 2: Sjabloonontwerp

Ontwerp een document waarin **InDesign** automatisch 15 producten op één blad plaatst. Hierbij moet je goed nadenken over de indeling en rekening houden met de afmetingen van de productkaarten.

1. Ontwerp een sjabloon voor één product in InDesign.
2. Gebruik tekstframes en afbeeldingsframes die nauwkeurig in de kolommen passen.
3. Met behulp van **Data Merge** zal InDesign vervolgens automatisch de 15 producten plaatsen.

- **Formaat**: A4 (210 x 297 mm) of een ander formaat, met minimaal 5 mm marges rondom.
- **Indeling**: Denk aan een verdeling van bijvoorbeeld 5 kolommen en 3 rijen. 
- **Kolombreedte**: Bereken de breedte, bijvoorbeeld **53,4 mm** per kolom, met 5 mm tussenruimte.
- **Layoutstructuur**: Afbeelding, productnaam en logo, beschrijving, prijs en kenmerken.

{{< img src="/img/data/opdracht-01-datamerging-voorbeeld_product-1.png" width="240" >}}
{{< img src="/img/data/opdracht-01-datamerging-voorbeeld_product-2.png" width="1440" >}}

### Indienen

- Indesign document (indd-bestand).
- Zorg dat je voornaam en opdrachtbenaming aanwezig is in de bestandsbenaming. 

### Puntenverdeling

- Naamgeving en bestandsbeheer. (01)
- Bestandsinstellingen. (04)
- Inhoud. (08)

## Deel 3: Koppelen en aanmaken

Bereid je databestand zorgvuldig voor en koppel het aan je InDesign-sjabloon via Data Merge. Importeer je gegevens, voeg velden toe aan je ontwerp en genereer automatisch je productbrochure. Controleer het eindresultaat en verbeter indien nodig je sjabloon!

1. **Importeer je CSV-bestand** in InDesign via het Data Merge-paneel (Window > Utilities > Data Merge).
2. **Koppel de velden** uit het databestand aan het sjabloon door de tekst- en afbeeldingsframes te selecteren en de juiste veldnamen toe te voegen.
3. **Controleer de koppeling** met de previewfunctie in het Data Merge-paneel om te zien hoe de gegevens in het sjabloon worden ingevuld.
4. **Genereer de brochure** door op "Create Merged Document" te klikken. Zorg ervoor dat er meerdere producten per pagina staan.
5. Controleer of alle informatie en afbeeldingen correct zijn ingeladen en de lay-out netjes blijft, ongeacht de lengte van de tekst.
6. Pas indien nodig de lay-out of gegevens aan.
7. **Corrigeer eventuele fouten** in het sjabloon, de gegevens of de koppelingen.
8. Exporteer de brochure als PDF. Zorg ervoor dat alle afbeeldingen een hoge resolutie hebben (minimaal 300 DPI voor print) en dat ze in een geschikt formaat staan, zoals JPEG of PNG.

### Indienen

Dien één zip-bestand in (met je voornaam en de opdrachtbenaming in de bestandsnaam) dat de volgende onderdelen bevat:

- InDesign-sjabloondocument met gekoppelde gegevens: Het werkbestand dat is gebruikt om de brochure te genereren.
- Geëxporteerde CSV-bestand: Het bestand waarin je de productgegevens hebt vastgelegd en dat je hebt gebruikt voor de Data Merge.
- InDesign-document met gegenereerde data: Het InDesign-bestand dat is gegenereerd na de Data Merge, waarin de gegevens zijn ingevoegd.
- PDF-bestand met hoge resolutie-afbeeldingen: Het eindresultaat, een PDF van de complete productbrochure, met afbeeldingen in hoge resolutie (minimaal 300 DPI voor printkwaliteit).
- Map met de bijbehorende afbeeldingen: Alle gebruikte afbeeldingen die in de Data Merge gekoppeld zijn aan het InDesign-bestand.

Geen onnodige bestanden toevoegen die onduidelijkheid scheppen. Zorg ervoor dat alle bestanden correct benoemd en georganiseerd zijn in de zip-map, zodat de koppelingen in InDesign behouden blijven en de bestanden zonder fouten kunnen geopend worden.

### Puntenverdeling

- Een zip-bestand met voornaam en opdrachtbenaming. (02)
- InDesign-sjabloondocument met werkende gekoppelde gegevens, zonder overlopende tekstkaders. (08)
- Geëxporteerd CSV-bestand met zes kenmerken en twee afbeeldingen, vijftien producten. (04)
- InDesign-document met gegenereerde gegevens en PDF-bestand met hoge resolutie-afbeeldingen. (02)
- Correcte map met de bijbehorende afbeeldingen. (02)
- Alle bestanden correct benoemd en georganiseerd. Geen onnodige bestanden en/of mappen toegevoegd die onduidelijkheid scheppen. (02)

## Leerdoelen en beoordeling

- Gegevens verzamelen en beheren in Excel of Google Sheets.
- InDesign en de Data Merge functie gebruiken.
- Een herbruikbaar sjabloon ontwerpen en efficiënt werken met herhalende gegevens.
- Inzicht krijgen in de voordelen en beperkingen van data-gedreven ontwerpen.
- Correct gebruik van Data Merge in InDesign.
- Netheid en consistentie van het sjabloon.
- Velden correct koppelen en gegevens correct weergegeven.
- Compleetheid van de productinformatie en correcte koppeling van afbeeldingen.
- Afbeeldingen van hoge kwaliteit en correct ingeladen.
- Creativiteit en presentatie van de brochure.