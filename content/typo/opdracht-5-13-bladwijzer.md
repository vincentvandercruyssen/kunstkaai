+++
title = 'Opdracht: Bladwijzer'
date = 2025-02-17T08:00:00-07:00
draft = false
+++

Tijdens de recente lessen Nederlands hebben jullie gewerkt rond **poëzie**. Jullie schreven een eigen **gedicht** dat gelinkt was aan je identiteit. 

In deze vakoverschrijdende opdracht ga je dit gedicht **vormgeven** in Adobe InDesign. Je ontwerpt een **bladwijzer** en een **spread (dubbele pagina) uit een dichtbundel**.

## Bladwijzer

Maak een bladwijzer met de volgende instellingen.

- Naam: `voornaam bladwijzer`
- Formaat: 55 mm x 210 mm.
- Marge: minimaal 4 mm.
- Langs één kant bedrukt.

{{< img src="/img/typo/opdracht-5-13-bladwijzer-documentinstellingen.jpg" percent="25" >}}

Vormgeving ten dienste van het gedicht:
- Focus op leesbaarheid: **lettertype, grootte, interlinie, letterafstand**.
- **Uitlijning en woordafbrekingen (hyphenate)** verzorgen.
- Gedicht (inclusief titel en auteur) in **één tekstvak** plaatsen.
- **Beperkt kleurgebruik** en **sobere afbeeldingen** (bv. transparant watermerk).

Meer info over bladwijzers via [Pixartprinting](https://nl.pixartprinting.be/blog/bladwijzer/).

## Spread dichtbundel

Op de tweede en derde pagina ontwerp je een **spread** in dezelfde stijl als je bladwijzer.

- Formaat: Zet de spread om naar A5. 
- Marge: bekijk de instellingen. 

| | |
|-|-|
|{{< img src="/img/typo/opdracht-5-13-bladwijzer-formaat_aanpassen.jpg" >}}|{{< img src="/img/typo/opdracht-5-13-bladwijzer-marges_aanpassen.jpg" >}}|

**Linkerpagina**: bevat je **gedicht** in één tekstvak.

**Rechterpagina**: bevat **één afbeelding** die de toon van je gedicht versterkt. Geen foto. Kies een grafisch werk zoals **schilderij, aquarel, tekening, ets, lito, gravure of collage**. Eigen grafisch werk mag.

## Indienen

- Bewaar als **voornaam bladwijzer.indd** (InDesign werkbestand).
- Bewaar als **voornaam bladwijzer.pdf** (Portable Document Format).
- Bewaar als **pakket/package** genaamd **voornaam bladwijzer**.
- **Upload als ZIP-archief** (volledig pakket met fonts, afbeeldingen en PDF’s).