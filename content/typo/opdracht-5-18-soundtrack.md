+++
title = 'Opdracht: Soundtrack'
date = 2025-04-21T08:00:00-07:00
draft = false
+++

Ontwerp in **Adobe InDesign** een reeks van vijf vinylhoezen onder de titel *The soundtrack of a decade*. Elke hoes vertegenwoordigt een decennium van de jaren 1950 tot en met de jaren 1990 en bevat 10 typerende nummers die samen de sfeer van dat tijdperk oproepen.

De lay-out blijft telkens hetzelfde. Wat telkens wél verandert, zijn sfeer, stijl, typografie, afbeeldingen en uitstraling. De vaste bladindeling zorgt voor samenhang tussen de verschillende platen uit de reeks.

Enkele trefwoorden voor *The soundtrack of the...*:
- *1950's*: rock-'n-roll, greasers, petticoats, Cadillacs, drive-ins, milkshakes, Elvis, ...
- *1960's*: flower power, hippies, psychedelica, Woodstock, summer of love, ...
- *1970's*: disco, *Saturday Night Fever*, glamrock, funk, plateauzolen, bell-bottoms, ...
- *1980's*: MTV, cold wave, synthpop, neon, Memphis-design, breakdance, ...
- *1990's*: grunge, college rock, flanel, heroin chic, dark nihilism, Nirvana, *Jackass* ...

## Vereisten

- **Vaste lay-out en bladindeling**: elke hoes volgt exact dezelfde lay-out. Titels, teksten en afbeeldingen staan op een vaste positie. Dit zorgt voor samenhang binnen de reeks.
- **Individuele stijl per decennium**: de sfeer van elk decennium komt tot uiting via typografie, kleuren en afbeeldingen.
- **Beide zijden vormgeven**: elke spread bevat links de voorkant van de hoes, rechts de achterkant.

## Technische vereisten

- Formaat: 315 mm x 315 mm  
- Afloop: 3 mm rondom  
- Document bevat 5 spreads (dus 10 pagina's)  
- Bestandsnaam: `voornaam soundtrack.INDD`  
- Achtergrondkleur of -beeld loopt door tot aan de afloop

## Lay-out en typografie

- **Voorkant**: Titel (bv. *The soundtrack of the 1970's*) en het logo van het platenlabel (vrije keuze).
- **Achterkant**: Tracklist met duidelijke A- en B-kant (een vinylplaat heeft twee kanten), vermelding van artiest, titel en jaartal van elk nummer. Voeg een fictieve streepjescode toe.

## Extra

Klaar met de vijf gevraagde decennia? Voeg extra spreads toe voor andere periodes zoals de jaren 40, 2000, enzovoort. Respecteer de chronologie.

## Indienen

- **Bestandsnaam**: `voornaam soundtrack`  
- **InDesign-pakket** (INDD-document, PDF-bestand, gebruikte fonts en afbeeldingen)  

Upload het volledige pakket als ZIP-archief in de juiste opdracht in Google Classroom.

## Puntenverdeling

- **Bestandsbeheer, formaat, afloop en pakket (05)** Correcte naamgeving, 315 × 315 mm, 3 mm afloop, ordelijke lagenstructuur, ZIP-pakket met alle bestanden
- **Lay-out en vaste bladverdeling (05)** Consistente en heldere structuur over alle vijf spreads, vaste opbouw voor voor- en achterkant
- **Typografie en sfeer per decennium (05)** Gepaste sfeer per tijdperk via typografie, kleuren, beeldkeuze
- **Tracklists en achterkant (05)** Overzichtelijke opmaak van A/B-kant, correcte info per nummer, fictieve barcode
- **Afwerking en samenhang van de reeks (05)** Eenheid door vaste structuur, variatie in sfeer, zorgvuldige afwerking