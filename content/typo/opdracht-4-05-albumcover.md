+++
title = 'Opdracht: Album cover'
date = 2024-10-07T08:00:00-07:00
draft = false
+++

## InDesign: Album cover ontwerpen

In deze opdracht ga je een albumcover ontwerpen aan de hand van een album naar keuze. Het ontwerp wordt volledig met typografie vormgegeven. Je gebruikt maximaal 2 verschillende lettertypes of één lettertype met twee verschillende gewichten. Daarnaast beperk je je tot maximaal twee tinten (duotone). Je leert de relatie tussen tekst, opmaak en compositie te begrijpen en hoe je hiermee een boeiend visueel ontwerp kunt maken.

{{< pinboard url="https://www.pinterest.com/vincentvandercruyssen/typo-album-cover/" >}}

### Vereisten voor de tekst
De cover moet de volgende informatie bevatten:
- Artiestennaam
- Albumnaam
- Lijst van alle liedjes op het album
- Platenlabel
- Minstens drie medewerkers van het album en hun functies (dit kunnen ook bandleden zijn)

### Formaat en indeling
Maak een document van 120 x 120 mm (12 x 12 cm) in Adobe InDesign. Verdeel dit document met behulp van hulplijnen in negen gelijke stukken door horizontaal en verticaal in drieën te verdelen.

{{< img src="/img/typo/opdracht-4-05-albumcover-gidslayout_3x3-1.png" width="360" >}}

### Ontwerpregels
Bij het ontwerpen van de albumcover moet je rekening houden met de volgende regels:
- Gebruik maximaal 2 verschillende lettertypes of één lettertype met twee gewichten.
- Beperk je tot het gebruik van **twee tinten (ofwel duotone)**.
- Denk goed na over de hiërarchie van de teksten. Experimenteer met het positioneren van tekst in relatie tot: → De randen van het formaat → Snijlijnen en snijpunten van de hulplijnen → Witruimte en restvormen → Verhoudingen en leesbaarheid...
- Experimenteer door delen van de tekst te roteren in hoeken van 90° of 45°. Je kunt zelfs de hele compositie roteren.
- Je kunt ervoor kiezen de volledige opmaak in negatief te zetten (witte tekst op een gekleurde achtergrond).
  
### Creatieve tips
Zoek naar originele, spannende composities door:
- Hulplijnen te gebruiken om **denkbeeldige lijnen** te trekken en de tekst te begeleiden.
- Tekstelementen in verschillende kaders te plaatsen en deze op onverwachte manieren te positioneren.
- Zorg ervoor dat het ontwerp balans heeft en visueel interessant blijft.

### Verwachtingen
Je levert een aantal studies in, waarbij je verschillende opmaakopties onderzoekt. Dit zijn proefversies waarin je verschillende composities uitprobeert. Uit deze studies kies je uiteindelijk één definitief ontwerp om uit te werken.

## Stappenplan

### Nieuw document aanmaken
Maak een nieuw document van 120 x 120 mm in Adobe InDesign. 

### Hulplijnen toevoegen
Verdeel je document in negen gelijke delen met behulp van de functie **Create Guides** in het Layoutmenu.

### Tekst plaatsen
Verdeel de tekst (artiestennaam, albumnaam, liedjes, platenlabel en medewerkers) over de negen gelijke delen van het document. Gebruik hiervoor tekstkaders en pas de typografie aan volgens de beperkingen (maximaal 2 lettertypes of 1 lettertype met 2 gewichten).

### Compositie en rotatie
Experimenteer met de compositie door delen van de tekst te roteren en witruimte slim te gebruiken. Trek extra hulplijnen indien nodig om de tekst uit te lijnen.

### Kleur toevoegen
Voeg kleur toe aan de tekst, maar zorg dat je slechts één kleur gebruikt in je ontwerp.

### Studies maken
Maak meerdere versies van je ontwerp (minimaal vier verschillende composities). Bewaar deze studies in je InDesign-document.

### Definitief ontwerp
Kies één van je studies als definitief ontwerp en werk deze volledig uit.

## Indienen
- Exporteer je definitieve ontwerp als PDF en noem het: "voornaam_naam-albumcover.PDF".
- Zip zowel het InDesign-bestand als de PDF en upload beide bestanden in de daarvoor bestemde map.