+++
title = 'Opdracht: Swiss Style Poster'
date = 2024-09-14T08:00:00-07:00
draft = false
+++

## Adobe Illustrator: Swiss Style Poster 

|   |   |   |
|---|---|---|
|{{< img src="/img/typo/opdracht-5-03-swissstyleposter-vb-1.jpg" >}}|{{< video src="/img/typo/opdracht-5-03-swissstyleposter-vb-2b.mp4" >}}|{{< img src="/img/typo/opdracht-5-03-swissstyleposter-vb-3.jpg" >}}|

{{< a href="https://en.wikipedia.org/wiki/International_Typographic_Style" text="De Internationale Typografische Stijl" >}}, ook wel {{< a href="https://en.wikipedia.org/wiki/Swiss_Style_(design)" text="Swiss Style " >}} genoemd, is een grafische stijl die werd ontwikkeld door Zwitserse designers in de jaren 1950. De nadruk ligt op eenvoud, leesbaarheid, asymmetrische bladschikking op basis van een grid (raster), schreefloze lettertypes (zoals Helvetica), primaire kleuren en geometrische vormen. {{< a href="https://en.wikipedia.org/wiki/Josef_M%C3%BCller-Brockmann" text="Josef Müller-Brockmann" >}} (1914-1996) was een van de meest invloedrijke designers binnen deze stijl.

1. **Rasterstructuur:** Een van de meest opvallende kenmerken is het gebruik van een strak, geometrisch raster. 
2. **Gebruik van sans-serif lettertypen:** De voorkeur gaat uit naar eenvoudige, schreefloze lettertypen zoals Helvetica en Univers. Deze lettertypen worden gekozen om hun moderne en strakke uitstraling.
3. **Asymmetrische lay-out:** In tegenstelling tot meer traditionele, symmetrische ontwerpen, maakt de Swiss Style vaak gebruik van asymmetrische composities om een dynamisch gevoel te creëren.
4. **Minimale ornamenten:** Ontwerpers vermijden overbodige decoraties of versieringen. Het ontwerp wordt zoveel mogelijk teruggebracht tot de essentie, waarbij functionaliteit en duidelijke communicatie vooropstaan.
5. **Fotografie en grafische elementen:** Beelden worden vaak gebruikt om het ontwerp te ondersteunen, meestal in zwart-wit en zonder kunstmatige effecten. Grafische vormen zoals lijnen en vlakken worden gebruikt om de structuur en hiërarchie binnen de lay-out te versterken.
6. **Heldere hiërarchie:** Door het gebruik van verschillende lettergroottes, gewichten en witruimte wordt er een duidelijke hiërarchie gecreëerd, waardoor informatie gemakkelijk te scannen en te begrijpen is.

Kortom, de International Typographic Style/Swiss Style draait om eenvoud, functionaliteit en een heldere communicatie, met behulp van strakke lijnen, geometrische structuren en minimalistische elementen.

### Gebruikte technieken

- Gebruik van grids (rasters) en guides (hulplijnen).
- *Pen Tool* (paden & curves, ankerpunten toevoegen/verwijderen/converteren).
- *Direct Selection Tool* (ankerpunten & curves manipuleren).
- *Shape Modes* en *Pathfinders* (samenvoegen en splitsen).
- Gebruik van de *Type Tool* (manipuleren van fonts) en het maken van outlines (letteromtrekken).

|   |   |   |
|---|---|---|
|{{< img src="/img/typo/opdracht-5-03-swissstyleposter-vb-4.jpg" >}}|{{< img src="/img/typo/opdracht-5-03-swissstyleposter-vb-7.webp" >}}|{{< img src="/img/typo/opdracht-5-03-swissstyleposter-vb-6.jpg" >}}|

### Ontwerpen van de affiche

- Ontwerp een **affiche** die is geïnspireerd door de **Swiss Style**. Het onderwerp kan een film, een televisieprogramma of een videogame zijn.
- De poster bevat **minstens een titel** en een **paragraaf** met de korte inhoud (synopsis). Waar mogelijk vermeld je leden van de cast en een quote (of slogan).
- Documenteer je. Zoek minimaal **vier relevante voorbeelden** van de gevraagde stijl op.
- Maak je poster in **A4-formaat** (staand/portrait, CMYK).
- Werk op een **raster (grid)**, bijvoorbeeld 30x30 mm of 42x42 mm.
- De klemtoon ligt op het gebruik van **typografie**. Gebruik het lettertype **Helvetica** of een dergelijk strakke Sans-Serif.
- Vul aan met **geometrische vormen**. Vermijd gedetailleerde illustraties. Werk minimalistisch en extreem gestileerd.
- Gebruik een **beperkt kleurpalet**.
- Zet alle typografie om naar **letteromtrekken** (*Create Outlines*).
- Splits overlappende tekst en vormen eventueel met de *Divide Pathfinder*.

### Indienen

- Bewaar het bestand als "SwissStyle_voornaam_naam.AI" (Illustrator-werkbestand).
- Bewaar het bestand ook als "SwissStyle_voornaam_naam.PDF" (Portable Document Format).
- Lever beide bestanden in via Google Classroom.

|   |   |   |
|---|---|---|
|{{< img src="/img/typo/opdracht-5-03-swissstyleposter-vblln-1.jpg" >}}|{{< img src="/img/typo/opdracht-5-03-swissstyleposter-vblln-2.jpg" >}}|{{< img src="/img/typo/opdracht-5-03-swissstyleposter-vblln-3.jpg" >}}|
|{{< img src="/img/typo/opdracht-5-03-swissstyleposter-vblln-4.jpg" >}}|{{< img src="/img/typo/opdracht-5-03-swissstyleposter-vblln-5.png" >}}|{{< img src="/img/typo/opdracht-5-03-swissstyleposter-vblln-6.png" >}}|

## Bronnen
- {{< a href="https://www.grapheine.com/en/graphic-design-en/graphic-designer-muller-brockmann-swiss-style" >}}
- {{< a href="https://www.printmag.com/featured/swiss-style-principles-typefaces-designers/" >}}
- {{< a href="https://issuu.com/mary_carnes/docs/book_mary_carnes" >}}
- {{< a href="https://en.wikipedia.org/wiki/Armin_Hofmann" >}}
- {{< a href="https://en.wikipedia.org/wiki/Emil_Ruder" >}}
- {{< a href="https://en.wikipedia.org/wiki/Karl_Gerstner" >}}
- {{< a href="https://en.wikipedia.org/wiki/Adrian_Frutiger" >}}
- {{< a href="https://en.wikipedia.org/wiki/Hans_Neuburg" >}}
- {{< a href="https://en.wikipedia.org/wiki/Wim_Crouwel" >}}
- {{< a href="https://en.wikipedia.org/wiki/Otl_Aicher" >}}