+++
title = 'Opdracht: De kunstenaar'
date = 2024-09-19T08:00:00-07:00
draft = false
+++

## Spread voor magazine

Ontwerp een magazine-spread (dubbele pagina) op basis van een digitaal artikel over het leven en werk van een kunstenaar die nauw verbonden is met Antwerpen. Dit kan iemand zijn die er geboren en getogen is, of op een andere manier sterk betrokken was of is bij de stad.

Deze opdracht combineert tekst, beeld en een nauwkeurige lay-out op basis van een raster. Kies een kunstenaar, onderzoek het werk en presenteer je resultaten op een professionele, creatieve manier, volgens de opgegeven richtlijnen.

{{< img src="/img/typo/opdracht-5-04-dekunstenaar-spread-1.png" >}}

### Richtlijnen

- **Documentinstelling**: Stel een dubbelzijdig A4-document in met tegenoverliggende pagina’s en een 3 mm afloop (bleed).
- **Kolommen en hulplijnen**: Maak gebruik van kolommen en hulplijnen om je lay-out op te bouwen. Dit raster helpt bij de positionering van tekst en afbeeldingen.

{{< img src="/img/typo/opdracht-5-04-dekunstenaar-nieuwdocument-1.png" width="240" >}}

- **Afbeeldingen**: Gebruik minimaal zes afbeeldingen. Één afbeelding moet een volledige pagina bedekken. De overige afbeeldingen kunnen variëren in grootte en verspreid worden over meerdere kolommen. Alle afbeeldingen moeten een resolutie hebben van **minimaal 300 dpi**, zodat ze geschikt zijn voor drukwerk. Pas indien nodig aan in Photoshop. 

{{< img src="/img/typo/opdracht-5-04-dekunstenaar-300dpi-1.png" width="500" >}}

- **Titels en tussentitels**: Deze moeten duidelijk leesbaar zijn en geven de belangrijkste informatie hiërarchisch weer.
- **Tekst**: Plaats alle tekst in één tekstkader. Het is belangrijk dat er voldoende witruimte is en dat je een goed leesbaar lettertype en een passende lettergrootte kiest om balans tussen tekst en beeld te creëren.
- **Kleurvlakken**: Je mag kleurvlakken gebruiken, maar werk hierbij in **CMYK**-kleuren voor drukwerk.
- **Lagen**: Werk met lagen en geef deze duidelijke namen:
1. **Laag: Hulplijnen**
2. **Laag: Foto's**
3. **Laag: Kleurvlakken**
4. **Laag: Teksten**

{{< img src="/img/typo/opdracht-5-04-dekunstenaar-lagen-1.png" width="200" >}}

### Inhoudelijk

- **Kunstenaarskeuze**: Kies een kunstenaar waarvan je het werk interessant vindt. Doe grondig onderzoek en verzamel beeldmateriaal van het werk van deze kunstenaar. Laat het gekozen artikel van **minimaal 500 woorden** eerst goedkeuren voordat je aan de spread begint.
- **Waar te zoeken**: Gebruik bronnen zoals het KMSKA (Koninklijk Museum voor Schone Kunsten Antwerpen), kunsttijdschriften, nieuwswebsites, en kunstgerelateerde websites om een goed onderbouwd artikel te vinden.
- **Combinatie van tekst en beeld**: Zorg voor een goede balans tussen de tekst en de afbeeldingen. 
- **Creatieve vrijheid**: Werk met een raster, maar je mag creatief omgaan met de opmaak en positionering van de elementen, zolang de basisstructuur behouden blijft.

### Technisch

- Gebruik een **raster** en plaats alle elementen nauwkeurig volgens de hulplijnen.
- Houd de opmaak netjes en overzichtelijk. 
- Geef elk element een aparte laag en benoem deze duidelijk.
- Exporteer het document naar een **PDF** met bleed en snijlijnen.

## Bestandsnaamgeving en indienen

Gebruik de volgende naamgeving bij het indienen via Google Classroom:
- Ontwerp in pakket gezipt: `voornaam_achternaam-kunstenaar.zip` (InDesign-bestand + afbeeldingen/lettertypes).
- Exporteer naar PDF, inclusief bleed en snijlijnen, en noem het bestand: `voornaam_achternaam-kunstenaar.pdf`.

## Kunstenaars van en rond Antwerpen

De stad Antwerpen heeft door de eeuwen heen een rijke en diverse artistieke traditie voortgebracht. Vele kunstenaars zijn hier geboren, hebben er gewoond of hebben Antwerpen als hun belangrijkste werkplaats gebruikt. De stad fungeerde als cultureel centrum en inspiratiebron, met een welvarende burgerij, historische gilden en een levendige kunstscène.

Onderstaande lijst biedt een selectie van kunstenaars die nauw verbonden zijn met Antwerpen. Je bent vrij om een kunstenaar te kiezen die niet in deze lijst staat, zolang deze een sterke band met Antwerpen heeft. Denk aan kunstenaars die hier woonden, werkten, studeerden of van wie het werk regelmatig in Antwerpen wordt tentoongesteld.

### Vlaamse Primitieven (15e-16e eeuw)

- **Quinten Massijs (I)** (1466-1530) - Portretten en religieuze taferelen.
- **Jan Gossaert** (1478-1532) - Religieuze en mythologische werken.
- **Joachim Patinir** (1480-1524) - Landschappen en religieuze schilderijen.
- **Joos van Cleve** (1485-1540) - Portretten en religieuze kunstwerken.

### Renaissance (16e eeuw)

- **Jan Massijs** (1509-1573) - Religieuze en mythologische taferelen.
- **Frans Floris** (1519-1570) - Beïnvloed door de Italiaanse stijl.
- **Jacob Grimmer** (1525-1590) - Landschappen en seizoensgebonden taferelen.
- **Caterina van Hemessen** (1528-1587) - Vlaamse Renaissance, zelfportretten.
- **Maerten de Vos** (1532-1603) - Religieuze en historische taferelen.
- **Joachim Beuckelaer** (1534-1574) - Markt- en keukenstillevens.
- **Gillis Coignet** (1542-1599) - Schilder van landschappen en portretten.
- **Paul Bril** (1554-1626) - Landschapschilder, vaak met mythologische elementen.
- **Pieter Brueghel de Jonge** (1564-1638) - Genreschilderijen en dorpsscènes.
- **Jan Brueghel de Oude** (1568-1625) - Allegorische schilderijen.

### Barok (17e eeuw)

- **Peter Paul Rubens** (1577-1640) - Barok, mythologische en religieuze taferelen.
- **Frans Snijders** (1579-1657) - Stillevens en dieren in jachtcontext.
- **David Teniers de Oude** (1582-1649) - Genrescènes en historische taferelen
- **Cornelis de Vos** (1584-1651) - Portretten van aristocraten en kinderen.
- **Gaspar de Crayer** (1584-1669) - Religieuze en historische taferelen.
- **Jacob Jordaens** (1593-1678) - Barok, levendige schilderijen van dagelijks leven.
- **Cornelis Schut** (1597-1655) - Religieuze en historische taferelen.
- **Anthony van Dyck** (1599-1641) - Barok, meester in portretten.
- **Adriaen van Utrecht** (1599-1652) - Stillevens met fruit, wild en marktscènes.
- **Erasmus Quellinus II** (1607-1678) - Schilder en graveur.
- **David Teniers de Jonge** (1610-1690) - Genretaferelen, alledaagse scènes.
- **Jan Fijt** (1611-1661) - Stillevens, dieren en jachttaferelen.
- **Thomas Willeboirts Bosschaert** (1613-1654) - Religieuze taferelen.
- **Gonzales Coques** (1614-1684) - Portretschilder.
- **Pieter Verbrugghen I** (1615-1686) - Beeldhouwer uit de barokperiode.
- **Theodoor Boeyermans** (1620-1678) - Allegorische en mythologische werken.
- **Jan-Erasmus Quellinus** (1634-1715) - Barokschilder, werkte in Italië.
- **Pieter Verbrugghen II** (1648-1691) - Beeldhouwer in barokstijl.
- **Godfried Maes** (1649-1700) - Barokschilder, voornamelijk religieuze werken.

### Rococo / Classicisme (18e eeuw)

- **Jan Baptist Huysmans** (1654-1716) - Landschapschilder en tapijtontwerper.
- **Norbert van Bloemen** (1670-1746) - Genreschilder, in Antwerpen en Rome.
- **Willem Ignatius Kerricx** (1682-1745) - Beeldhouwer en architect.

### Romantiek en Academisme (19e eeuw)

- **Balthasar Paul Ommeganck** (1755-1826) - Schilder van landschappen en dieren.
- **Nicaise De Keyser** (1813-1887) - Historische scènes en portretten, academisme.
- **Henri Leys** (1815-1869) - Historische en genreschilderijen, academisme.

### Symbolisme en Avant-garde (19e-20e eeuw)

- **Jan van Beers** (1852-1927) - Symbolisme, historische scènes en portretten.
- **James Ensor** (1860-1949) - Symbolisme en expressionisme, macabere scènes.
- **Charles Mertens** (1865-1919) - Symbolisme, vaak sociaal-politieke thema's.
- **Alice Eckermans** (1866-1921) - Portretten en stillevens in realistische stijl.
- **Louise De Hem** (1866-1922) - Realistische schilderijen van mensen.
- **Eugeen Van Mieghem** (1975-1930) - Havenleven, sociaal realisme.
- **Léon Spilliaert** (1881-1946) - Symbolisme, vaak melancholisch.
- **Gustave Van de Woestyne** (1881-1947) - Symbolisme, religieus en mystiek.
- **Rik Wouters** (1882-1916) - Modernisme, felle kleuren en dynamische figuren.
- **Jules Schmalzigaug** (1882-1917) - Futurisme, beweging en dynamiek.
- **Walter Vaes** (1882-1958) - Realistische stillevens en interieurs.

### Modernisme en Hedendaagse Kunst (20e eeuw)

- **Marthe Donas** (1885-1967) - Abstracte kunst en kubisme.
- **Constant Permeke** (1886-1952) - Expressionisme, krachtige vormen.
- **Oscar Jespers** (1887-1970) - Beeldhouwer en modernist.
- **Jozef Peeters** (1895-1960) - Abstracte kunst, Belgische avant-garde.
- **Panamarenko** (1940-2019) - Kunstenaar en uitvinder, constructies.
- **Fred Bervoets** (1942) - Expressieve schilderijen en grafiek.
- **Guillaume Bijl** (1946) - Conceptuele kunstenaar, sociaal commentaar.
- **Guy Rombouts** (1949) - Conceptueel, typografie en installaties.
- **Anne-Mie Van Kerckhoven** (1951) -  Schilderkunst, tekenkunst en videokunst.
- **Jan Fabre** (1958) - Hedendaags, multidisciplinair kunstenaar.
- **Luc Tuymans** (1958) - Schilderkunst, vage kleuren en historische onderwerpen.
- **Ilse D'Hollander** (1968-1997) - Abstracte landschappen en stillevens.
- **Koen van den Broek** (1973) - Abstracte landschappen en architectuur.
- **Vaast Colson** (1977) - Performancekunst en installaties.
- **Dennis Tyfus** (1979) - Multidisciplinair kunstenaar, muziek en grafiek.
- **Rinus Van de Velde** (1983) - Hyperrealistische houtskooltekeningen.
- **Benny Van den Meulengracht-Vrancx** (1989) - Conceptueel, installaties.

| | | |
|-|-|-|
|{{< img src="/img/typo/opdracht-5-04-dekunstenaar-joos_van_cleve-1.jpg" >}}|{{< img src="/img/typo/opdracht-5-04-dekunstenaar-caterina_van_hemessen-1.jpg" >}}|{{< img src="/img/typo/opdracht-5-04-dekunstenaar-pprubens-1.jpg" >}}|
|Joos van Cleve|Caterina van Hemessen|Peter Paul Rubens|
|{{< img src="/img/typo/opdracht-5-04-dekunstenaar-jan_baptist_huysmans-1.jpg" >}}|{{< img src="/img/typo/opdracht-5-04-dekunstenaar-balthasar_paul_ommeganck-1.jpg" >}}|{{< img src="/img/typo/opdracht-5-04-dekunstenaar-louise_de_hem-1.jpg" >}}|
|Jan Baptist Huysmans|Balthasar Paul Ommeganck|Louise De Hem|
|{{< img src="/img/typo/opdracht-5-04-dekunstenaar-marthe_donas-1.jpg" >}}|{{< img src="/img/typo/opdracht-5-04-dekunstenaar-panamarenko-1.jpg" >}}|{{< img src="/img/typo/opdracht-5-04-dekunstenaar-luc_tuymans-1.jpg" >}}|
|Marthe Donas|Panamarenko|Luc Tuymans|