+++
title = 'Opdracht: Leesbaarheid'
date = 2024-11-18T08:00:00-07:00
draft = false
+++

## Leesbaarheid en teksthiërarchie

In deze opdracht werk je rond twee belangrijke principes uit de typografie: **leesbaarheid** en **teksthiërarchie**. Het doel is om inzicht te krijgen in hoe typografische keuzes de begrijpelijkheid en de structuur van tekst beïnvloeden.

{{< img src="/img/typo/opdracht-5-08-leesbaarheid-teksthiërarchie_1.jpg" >}}

### Leesbaarheid

Leesbaarheid meet de begrijpelijkheid en duidelijkheid van tekst. **Lettertype**, **lettergrootte**, **vormgeving** en **kleur** spelen daarin een belangrijke rol.

- Voor grote hoeveelheden tekst zijn klassieke lettertypes met schreven (serif) het prettigst. 
- Voor korte tekst zoals titels zijn schreefloze lettertypes (sans serif) beter herkenbaar. 
- Vermijd tekst in enkel kapitalen, en wees bewust met kleurgebruik: te weinig contrast maakt tekst moeilijk leesbaar, maar te veel kan afleiden.

**Tips:**
- Verbeter letter- en woordspatiëring.
- Verander de interlinie.
- Gebruik negatieve tekst enkel bij grote lettergroottes.

{{< img src="/img/typo/opdracht-5-08-leesbaarheid-regelafstand.png" >}}

### Teksthiërarchie

Teksthiërarchie verwijst naar het organiseren van tekst zodat de belangrijkste informatie het duidelijkst overkomt. Dit doe je door te variëren in lettertype, -grootte en opmaak. 

Een goede lay-out en combinatie van lettertypes helpen de lezer om snel en makkelijk een tekst te volgen en de kernpunten te vatten.

Voor je aan een lay-out begint, moet je een tekst eerst analyseren:

- Wat zijn de titels of subtitels? 
- Wat is de broodtekst (lange stukken tekst)?
- Wat moet er benadrukt worden? 
- Hoeveel lettertypes heb je nodig?

**Tips voor het gebruik van corpsgroottes:**
- Titels: grootste en vetste lettertype (minstens 14 pt).
- Tussentitels: groter dan de leestekst, kleiner dan de hoofdtitel.
- Broodtekst: tussen 9 en 12 pt, moet goed leesbaar en bij de stijl van de tekst passen.
- Bijschriften (onderschriften bij foto's, voetnoten, naslagwerken,...): kleinste formaat, tussen 4 en 8 pt.

## Opdracht

Maak aan de hand van **Adobe InDesign** een groot document op formaat A2. Verdeel het blad in 12 vakken (4 rijen x 3 kolommen). 

1. **Eerste rij:** Voorbeelden van **goede leesbaarheid**.
2. **Tweede rij:** Voorbeelden van **slechte leesbaarheid**.
3. **Derde rij:** Voorbeelden van **goede teksthiërarchie**.
4. **Vierde rij:** Voorbeelden van **slechte teksthiërarchie**.

### Documentinstellingen

Gebruik een rasterindeling om consistentie te waarborgen:
- Formaat: A2
- Raster: 4 rijen, 3 kolommen

| | |
|-|-|
|{{< img src="/img/typo/opdracht-5-08-leesbaarheid-nieuw_1.jpg" >}}|{{< img src="/img/typo/opdracht-5-08-leesbaarheid-gidslayout_1.jpg" >}}|

### Specificaties
- Elk vak bevat een tekstkader van 12 cm x 12 cm.
- Gebruik Tekst > Opvullen met plaatsaanduidingstekst (Type > Fill with Placeholder Text) (of via {{< a href="https://www.lipsum.com/" text="lipsum.com" >}}) als tekst.
- Experimenteer met lettertypes, corpsgroottes, interlinie, en kleuren.
- Voeg bijschriften toe onder elk vak met de gebruikte typografische instellingen (lettertype, puntgrootte, interlinie en kleuren).

| | |
|-|-|
|{{< img src="/img/typo/opdracht-5-08-leesbaarheid-vbindeling_1.png" >}}|{{< img src="/img/typo/opdracht-5-08-leesbaarheid-vbindeling_2.png" >}}|

## Indienen

- **Werkbestand:** "voornaam_leesbaarheid.INDD"
- **PDF:** "voornaam_leesbaarheid.PDF"
- **Pakket:** een gecomprimeerd pakket (`voornaam_leesbaarheid.zip`) met het InDesign-bestand, de PDF, en alle gebruikte lettertypes en afbeeldingen.
- **Upload je werk via Google Classroom.**

{{< img src="/img/typo/opdracht-5-08-leesbaarheid-leesbaarheid_1.png" >}}