+++
title = 'Opdracht: Stickerboek'
date = 2025-01-27T08:00:00-07:00
draft = false
+++

**Panini-stickerboeken** zijn albums waarin je stickers kunt plakken die je verzamelt. Panini is een Italiaans bedrijf dat wereldwijd bekend is geworden door het uitgeven van deze stickerboeken. Het bekendst zijn hun boeken over voetbal (bv. het WK Voetbal), maar ze maken evengoed stickerboeken over films en series, muziek of educatieve thema's (bv. wilde dieren of dinosaurussen).

In deze opdracht maak je, in **duotone** (variaties van bv. cyaan in combinatie met zwart) een **'blanco' spread** voor zo'n stickerboek (een spread zonder de stickers). Daarnaast maak je ook een **vel met de stickers in kleur**.

## Spread

Open InDesign en maak een spread met de instellingen hieronder.
Noem dit document "voornaam stickerboek".

{{< img src="/img/typo/opdracht-5-11-stickerboek-indesign1.jpg" percent="45" >}}

Het thema van de spread uit je stickerboek is een voetbalploeg, een film, een ... (Je mag een ander thema voorstellen. Je leraar beslist of je dat mag gebruiken.)

- In de spread wordt ruimte voorzien voor **tien stickers**.
- De spread bevat minstens **één 'dubbele afbeelding'** (dit is een afbeelding die bestaat uit twee helften; elke helft is een aparte sticker).
- Minstens één sticker heeft een **andere oriëntatie** dan de anderen (bv. 1 liggend en 9 staand of 8 liggend en 2 staand).
- De stickers (en bijgevolg ook de vakken waarin de stickers geplakt moeten worden) hebben een **formaat** van **5,5 cm x 8 cm**.
- De spread bevat **één achtergrondafbeelding** die doorloopt over beide pagina's.
- De spread bevat **een paginatitel**.
 De spread bevat **10 genummerde kaders** waarin de stickers geplakt moeten worden.
- De spread bevat **een onderschrift bij elk kader**.
- De spread bevat **het logo van Panini** (bijgevoegd als SVG-bestand, Bewaar afbeelding als).

{{< svg src="/img/typo/logo-panini.svg" width="320" >}}

- De spread wordt uitgevoerd als een **duotone**. Dit betekent dat je **enkel magenta, cyaan of geel** mag gebruiken (één van de drie!), in combinatie met **zwart** (de tweede tone) en het **wit** van je blad. *Voeg tinten van je kleur toe aan je stalen (swatches). Zorg dat je alleen de CMYK-percentages van jouw kleur en van het zwart aanpast. In de afbeelding hieronder zie je een voorbeeld van een duotone met cyaan.*

{{< img src="/img/typo/opdracht-5-11-stickerboek-indesign_kleur1.jpg" percent="65" >}}

- Om een **afbeelding naar duotone** om te zetten, open je ze eerst in **Photoshop**. Daar zet je de afbeelding om naar **grijswaarden** (menu Image > Mode > Grayscale). Plaats daarna de afbeelding in je InDesign-document, selecteer ze met het de zwarte pijl, open het stalen-venster en kies je **(spot-)kleur** als vulling.

## Stickervel

Maak een derde pagina aan van **285 mm x 170 mm**, of omgekeerd. Zorg voor gidslijnen van twee rijen en vijf kolommen. 

- In dit document plaats je je 10 stickers. Ze passen er netjes in, terwijl je aan elke zijde een witte marge van 0,5 cm overhoudt.
- Je stickers zijn in **kleur**.
- Plaats een **dunne zwarte rand** rond elke afbeelding (snijlijnen).

TIP: plaats de foto's die je gebruikt, in een aparte laag, ook in je spread (op de juiste plaats natuurlijk). Anders kan je erg moeilijk inschatten wat de impact van de kleurenfoto's is op de totale compositie van je spread (layout/bladspiegel).

## Indienen

- Bewaar als `voornaam stickerboek.indd` (InDesign werkbestand).
- Bewaar als een pakket/package genaamd `voornaam stickerboek`.
- Zorg dat er een PDF-bestand aanwezig is genaamd `voornaam stickerboek.pdf` (Portable Document Format).

**Upload je werk als ZIP-archief** (volledig pakket/package met InDesign-document, Links, Document fonts en PDF-bestand).

| | | |
|-|-|-|
|{{< img src="/img/typo/opdracht-5-11-stickerboek-vb1.jpg" >}}|{{< img src="/img/typo/opdracht-5-11-stickerboek-vb2.jpg" >}}|{{< img src="/img/typo/opdracht-5-11-stickerboek-vb3.jpg" >}}|
|{{< img src="/img/typo/opdracht-5-11-stickerboek-vb4.jpg" >}}|{{< img src="/img/typo/opdracht-5-11-stickerboek-vb5.jpg" >}}|{{< img src="/img/typo/opdracht-5-11-stickerboek-vb6.jpg" >}}|
|{{< img src="/img/typo/opdracht-5-11-stickerboek-vb7.jpg" >}}|{{< img src="/img/typo/opdracht-5-11-stickerboek-vb8.jpg" >}}|{{< img src="/img/typo/opdracht-5-11-stickerboek-vb9.jpg" >}}|