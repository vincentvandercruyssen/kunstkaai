+++
title = 'Opdracht: Dierenpartij'
date = 2024-10-20T08:00:00-07:00
draft = false
+++

## Verkiezingsfolder

Bedenk een politieke partij voor een diersoort en ontwikkel een partijprogramma. Vervolgens ontwerp je een verkiezingsfolder met een voorpagina, een midden en een achterkant, waarbij je werkt met een logo, slogans, en beelden van kandidaten. Gebruik **Character Styles** om kernwoorden bijvoorbeeld vetgedrukt te maken, en pas **Paragraph Styles** toe met "Space after" voor paragrafen zonder extra witregels. De folder wordt ingediend als een gecomprimeerd pakket (`.zip`) met het InDesign-bestand (`.indd`), een pdf-bestand, en alle gebruikte lettertypes en afbeeldingen via Google Classroom.

| | |
|-|-|
|{{< img src="/img/typo/opdracht-5-06-dierpartij-verkiezingsdrukwerk-1.jpg" >}}|{{< img src="/img/typo/opdracht-5-06-dierpartij-animalfarm-1.jpg" width="360" >}}|

### Richtlijnen

Je bedenkt een politieke partij voor een diersoort en ontwikkelt een partijprogramma. Vervolgens crëer je een verkiezingsfolder voor deze partij.

#### Kies een dier
Bedenk enkele eigenschappen die je associeert met dit dier, bijvoorbeeld: 
- Een hond is trouw
- Een uil is wijs
- Een vos is sluw
- Een pinguin is sociaal
- Een leeuw is dapper
- Een haai is een jager
- ...

#### Programmapunten
Bedenk minstens vier programmapunten voor jouw dierenpartij. Verduidelijk elk programmapunt in een korte paragraaf. Bijvoorbeeld: 
- **HAAI** wil een ban op haaievinnensoep en versoepeling van jachtvergunningen. 
- **EGEL** wil veilige oversteekplaatsen en een verbod op insecticides. 
- **VARKEN** wil meer vegetariërs en modderpoelen in elke straat.

#### Slogan en kleur
- Kies een pakkende slogan voor je partij, bijvoorbeeld: RAAF zegt 'Deze vogel zingt zoals hij gebekt is.' of KAT zegt 'Nooit meer van huis!'
- Kies een kleur die opvalt en verwerk deze in je folder.

**Ontwerp een eenvoudig logo**, bij voorkeur een woordmerk, dat de naam van jouw partij goed weergeeft.

### Vormgeving van de folder

#### Voorpagina
- Een flatterende afbeelding van de partijleider (bij voorkeur een portret). 
- De slogan van de partij. 
- De naam van de partij, vormgegeven als logo.

#### Middenpagina
- Minstens vier paragrafen met verschillende programmapunten. 
- Ieder programmapunt heeft een eigen titel.
- Plaats bij elk programmapunt een bijpassende foto of afbeelding.

#### Achterkant
- Een kieslijst met minstens zes kandidaten. 
- Bij elke kandidaat hoort diens nummer op de lijst, naam en een portretfoto. 
- Herhaal de naam van de partij, vormgegeven als logo.

### Documentinstellingen

- Gebruik de onderstaande bestandsinstellingen.
- Begin met een indeling van 2 kolommen per pagina.
- Zorg voor horizontale samenhang in je lay-out (werk met hulplijnen).
- Bestudeer enkele voorbeelden van bestaand verkiezingsdrukwerk voor inspiratie.

{{< img src="/img/typo/opdracht-5-06-dierpartij-instellingen-1.jpg" width="200" >}}

### Technische vereisten

- Gebruik Character Styles om keywords vetgedrukt te maken.
- Zorg voor consistente opmaak van paragrafen door Paragraph Styles toe te passen.
- Gebruik "Space after" voor paragrafen, zonder extra witregels (geen returns).

## Indienen

- "voornaam dierenpartij.zip" (gecomprimeerd pakket met alle lettertypes en afbeeldingen).
- In de zip: "voornaam dierenpartij.INDD" (InDesign werkbestand) 
- In de zip: "voornaam dierenpartij.PDF" (Portable Document Format) 
- **Upload je werk** via Google Classroom.

## Puntenverdeling

- **Naamgeving en bestandsbeheer (07)** Zip-bestand met indd-bestand, pdf-bestand, gebruikte afbeeldingen (min. 11). 
- **Bestandsinstellingen (10)** Vier A5-pagina's (naast elkaar, startend bij 1), afloop (3mm), marges (5mm - 10mm) en kolommengrid met tussenruimte. Benaming en correct gebruik van aparte lagen. 
- **Inhoud (16)** Duidelijke keuze diersoort, bijbehorende eigenschappen verwerkt in het partijconcept. Pakkende slogan en zorgvuldige huisstijlkleur(en). Voorpagina met slogan, logo en afbeelding van de partijleider. Middenpagina met minstens vier uitgewerkte programmapunten, elk voorzien van een titel, een korte paragraaf en passende afbeeldingen. De achterkant bevat een kieslijst met minimaal zes kandidaten, aangevuld met foto’s en een herhaling van het logo. De woordenschat is samenhangend, en de titels en tussentitels zijn helder geformuleerd.
- **Vormgeving en presentatie (14)** Juiste toepassing van het logo. Typografische hiërarchie duidelijk aangebracht (koppen, tussenkopjes, broodtekst). Leesbaarheid en balans tussen tekst en beeld. Passende sfeer, goed kleurgebruik en samenhangende vormgeving. Correcte toepassing van Character Styles (bijv. vet voor kernwoorden) en Paragraph Styles (gebruik van "Space after" i.p.v. extra witregels). Goede uitlijning, samenhangende marges, en opmaak. 