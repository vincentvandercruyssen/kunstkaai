+++
title = 'Opdracht: Huisstijlhandboek'
date = 2025-05-06T08:00:00-07:00
draft = false
+++

## Omschrijving

In deze opdracht onderzoek je wat een huisstijl is en hoe een huisstijlhandboek werkt. Je maakt een korte invulopdracht over logo’s, kleurgebruik, typografie en visuele identiteit. Dat helpt je om de ontwerpregels van een huisstijlhandboek beter te begrijpen. 

Daarna ontwerp je twee grafische toepassingen in Adobe InDesign, volledig volgens één of twee van de opgegeven huisstijlen. Je mag niet afwijken van het huisstijlhandboek. Je leert werken binnen vaste stijlregels en krijgt zo inzicht in consistente visuele communicatie.

Via Google Classroom download je een zip-pakket met het huisstijlmateriaal van zes verschillende merken. In dat pakket vind je van elk merk het huisstijlhandboek, lettertypes en voorbeeldtoepassingen. Je gebruikt deze materialen zowel voor de invulopdracht als voor je eigen ontwerpen.

## Stappenplan

### Voorbereiding via invulopdracht

In de opdracht via Google Classroom vind je een formulier. Daarin doe je het volgende:

- **Begrippen opzoeken**: zoek de betekenis van huisstijl, huisstijlhandboek, visuele identiteit en logo.
- **Logo kiezen**: kies een logo uit een van de zes voorbeelden.
- **Mening verwoorden**: schrijf waarom je dat logo koos.
- **Huisstijlhandboek downloaden** via Google Classroom.
- **Analysevragen beantwoorden**: beantwoord de vragen over kleuren, lettertypes, missie of visie, fotostijl, sociale media en technische info.

### Grafisch vormgeven in InDesign

Je maakt twee ontwerpen die volledig binnen een gekozen huisstijl passen. Deze mogen gebaseerd zijn op één of twee van de merken uit het pakket.

#### Vormgeving 1: **Flyer, poster of ander groot formaat**

- Kijk in het handboek of in het mapje naar voorbeelden van flyers, posters of andere grote formaten.
- Analyseer het voorbeeld: afmetingen, kleuren, typografie, grafische elementen.
- Maak een nieuwe versie in InDesign die de huisstijl exact volgt.
- Volg het 15-stappenplan.

#### Vormgeving 2: **Visitekaartje**

- Voor deze vormgeving maak je een visitekaartje in de stijl van het gekozen merk.
- Analyseer de opmaak, marges, tekstverdeling, kleurgebruik en typografie.
- Maak een eigen visitekaartje dat **volledig binnen de huisstijl** past.
- Volg het 15-stappenplan.

❗ Beide ontwerpen moeten duidelijk tot een huisstijl behoren. Je mag voor beide ontwerpen een ander merk kiezen. Je wordt beoordeeld op het correct opvolgen van de gids.

### 15-stappenplan

1. Opdracht en briefing lezen
2. Ideeën en schetsen maken
3. Opdrachtmap en materialenmap aanmaken
4. Beelden en logo’s verzamelen
5. Nieuw document aanmaken in InDesign
6. Werkruimte instellen op “Geavanceerd”
7. Raster en hulplijnen opzetten
8. Kleuren (swatches) organiseren
9. Lagen aanmaken en benoemen
10. Grafische elementen tekenen
11. Afbeeldingskaders maken en vullen
12. Tekst toevoegen + stijlen aanmaken
13. Bestand packagen + PDF genereren
14. Zipbestand maken
15. Uploaden

## Indienen

- **Google Formulier** volledig ingevuld.

**InDesign-pakketten** via Classroom:

- Pakket (InDesign-document + links + fonts + PDF) als zip-bestand per ontwerp.
- Naamgeving: `voornaam huisstijl 1` en `voornaam huisstijl 2`