+++
title = 'Opdracht: Interview'
date = 2025-02-17T08:00:00-07:00
draft = false
+++

## Omschrijving

Voor deze opdracht maak je een interviewpagina op voor je eigen fictieve tijdschrift. Je werkt met (gekoppelde) tekstkaders, alinea stijlen en afbeeldingskaders om de lay-out uit te werken. Het eindresultaat is een professioneel ogende spread met een goed opgebouwde tekst- en beeldverdeling.

| | |
|-|-|
|{{< img src="/img/typo/opdracht-4-08-interview-vb_1.png" >}}|{{< img src="/img/typo/opdracht-4-08-interview-vb_2.png" >}}|

## Stappenplan

### Voorbereiding

- **Onderwerp kiezen**  Kies een persoon voor het interview en zoek een bestaand interview met hen online.
- **Materiaal verzamelen**  Zoek een hoge resolutie foto van je geïnterviewde en bewaar deze in een materialenmap.
- Je kunt kiezen om één interview over beide pagina’s te verspreiden of om twee verschillende interviews per pagina te maken.

### Nieuw document maken

- Naam: `voornaam interview`
- Formaat: A4 spread (2 pagina’s naast elkaar)  
- Marges: 13 mm  
- Afloop: 3 mm  
- Gidslayout: Gebruik een raster en hulplijnen.

### Afbeeldingen

- Plaats een fotokader en pas het formaat proportioneel aan.  

{{< img src="/img/typo/opdracht-4-08-interview-ontwerp_1.png" >}}

### Tekstkaders koppelen

- Teken en positioneer tekstkaders nauwkeurig.
- Koppel tekstkaders zodat de tekst correct doorloopt. Je kunt lege tekstkaders OF reeds gevulde tekstkaders met elkaar verbinden. 

{{< img src="/img/typo/opdracht-4-08-interview-tekstkaders_0.png" >}}

| | |
|-|-|
|{{< img src="/img/typo/opdracht-4-08-interview-tekstkaders_1.png" >}}|{{< img src="/img/typo/opdracht-4-08-interview-tekstkaders_2.png" >}}|

- Selecteer het tekstkader dat je wilt verbinden.
- Klik op het **uitvoerpoortje** (het kleine vierkantje rechtsonder het kader) en sleep naar een nieuw of het volgende tekstkader om een verbinding te maken.
- Herhaal dit proces om meer kaders te verbinden.

{{< youtube -4zaUrZ0CKo >}}

- [Adobe help: Tekst laten doorlopen in kaders in Adobe InDesign](https://helpx.adobe.com/nl/indesign/using/threading-text.html)

### Tekstkaders stijl

Je gaat je tekstkaders kleur en inzetafstand geven.

Bij het ontwerpen hoef je geen rechthoek achter de tekstkaders te plaatsen. In plaats daarvan kun je de uitstraling van je tekstkaders volledig vormgeven met behulp van de beschikbare opties en kleuren.

- Geef je tekstkaders een achtergrondkleur door de tekstkaders te selecteren en een gewenste kleur te kiezen.
- Verander de doorzichtigheid van de achtergrondkleur. Zorg ervoor dat je dit niet toepast op je hele object, maar enkel op de vulkleur. 

| | |
|-|-|
|{{< img src="/img/typo/opdracht-4-08-interview-tekstkaders_3.png" >}}|{{< img src="/img/typo/opdracht-4-08-interview-tekstkaders_4.png" >}}|

{{< img src="/img/typo/opdracht-4-08-interview-tekstkaders_5.png" >}}

Pas de inzetafstand aan om de leesbaarheid van de tekst te verbeteren en een aantrekkelijke lay-out te creëren. Experimenteer met verschillende waarden voor de inzetafstand om de ideale balans tussen tekst en ruimte te vinden.

- Selecteer alle tekstkaders, rechterklik op één van de kaders en ga naar Tekstkader opties (Cmd + B).

{{< img src="/img/typo/opdracht-4-08-interview-tekstkaders_6.png" >}}

### Typografie en stijlen

Alineastijlen zorgen voor consistentie in de opmaak van je tekst (koppen, inleidingen, artikelteksten, advertenties, bijschriften). Ze slaan opmaakinstellingen op, zoals lettertype, grootte, regelafstand en uitlijning.

- Selecteer tekst of klik ergens in een deel van de alinea, pas de stijl van de tekst en alinea aan naar je voorkeur. 
- Open het **Alineastijlen**-paneel (Venster > Stijlen > Alineastijlen). 
- Klik op het **Nieuwe stijl**-icoon en geef de stijl een naam (bijvoorbeeld "Kop" of "Artikeltekst").
- Nu kan je andere tekst selecteren en klikken op de naam van de alineastijl om deze toe te passen.

{{< img src="/img/typo/opdracht-4-08-interview-ontwerp_7.png" >}}

{{< img src="/img/typo/opdracht-4-08-interview-ontwerp_8.png" percent="40" >}}

{{< youtube TC74BqWHjiE >}}
{{< youtube 8pAxi8ly5BM >}}

- [Adobe help: Basisbeginselen van alinea- en tekenstijlen](https://helpx.adobe.com/nl/indesign/using/paragraph-character-styles.html)

## Indienen

- Maak een pakket in Adobe InDesign (Bestand > Pakket maken).  
- Zip het pakket en upload het in de juiste opdrachtmap.

## Puntenverdeling

- **Bestandsbeheer (04)** Correcte naamgeving en mappenstructuur.
- **Indeling en raster (06)** Correcte marges, afloop en hulplijnen.
- **Inhoud en typografie (18)** Goed opgezette tekst en juiste stijlen.
- **Vormgeving (15)** Evenwichtige lay-out en professioneel kleurgebruik.

## Bronnen

- [Adobe Help Center: Documenten maken](https://helpx.adobe.com/be_nl/indesign/using/create-documents.html)
- [Adobe Help Center: Pagina's en spreads](https://helpx.adobe.com/be_nl/indesign/using/pages-spreads.html)
- [Adobe Help Center: Kaders en pagina's opmaken](https://helpx.adobe.com/be_nl/indesign/using/laying-out-frames-pages.html)
- [Adobe Help Center: Tekst en tekstkaders maken](https://helpx.adobe.com/be_nl/indesign/using/creating-text-text-frames.html)
- [Adobe Help Center: Tekst opmaken](https://helpx.adobe.com/be_nl/indesign/using/formatting-text.html)
- [Adobe Help Center: Alinea's opmaken](https://helpx.adobe.com/be_nl/indesign/using/formatting-paragraphs.html)
- [Adobe Help Center: Basisbeginselen van alinea- en tekenstijlen](https://helpx.adobe.com/be_nl/indesign/using/paragraph-character-styles.html)