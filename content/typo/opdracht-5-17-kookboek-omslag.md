+++
title = 'Opdracht: Kookboek Omslag'
date = 2025-03-18T08:00:00-07:00
draft = false
+++

Ontwerp de omslag voor je kookboek met dezelfde vormgeving en sfeer als je vorige ontwerpen. 

De omslag bestaat uit drie pagina's: de voorkant, de rug en de achterkant. Zorg ervoor dat de visuele stijl consistent is met je eerdere spreads. 

De voorkant bevat een afbeelding (foto of illustratie) die past bij de sfeer van het kookboek, evenals de titel, ondertitel en de naam van de auteur (jij). De rug bevat de titel, ondertitel en de naam van de schrijver. De achterkant heeft een korte inhoud of een fictief review, en bevat ook een barcode en het ISBN-nummer rechtsonder.

## Vereisten

- **Consistentie in vormgeving**: Zorg ervoor dat de kleurkeuze, typografie en beelden dezelfde uitstraling hebben als je vorige spreads.
- **Verhouding van de rug**: Pas de rug aan via het pagina gereedschap, zodat het goed past binnen het totaalbeeld van de omslag.
- **Aandacht voor details**: Zorg ervoor dat alles correct en professioneel is gepositioneerd, zoals de barcode en het ISBN-nummer.

### Lay-out en typografie

- **Voorkant**: Beeld (foto of illustratie) met de titel, ondertitel en auteur.
- **Rug**: Titel, ondertitel en auteur, goed gepositioneerd voor leesbaarheid.
- **Achterkant**: Korte inhoud of fictief review, barcode en ISBN-nummer rechtsonder.

### Stijlen

Gebruik alineastijlen voor:

- Titel (kookboeknaam)
- Ondertitel
- Auteur (jouw voornaam en naam)
- Korte inhoud of review

### Afbeelding

- Voeg minimaal één afbeelding toe aan de voorkant die past bij het thema van het kookboek. Dit kan een gerecht zijn, een meer abstracte afbeelding, een illustratie die de sfeer van het boek weerspiegelt.

### Technische vereisten

- Werk in Adobe InDesign.
- Maak gebruik van een standaard kookboekformaat.
- Pas de rug aan in verhouding tot de voorkant en achterkant, en zorg ervoor dat alles goed uitgelijnd is.

## Indienen

- **InDesign-pakket** (INDD, inclusief gebruikte lettertypes en afbeeldingen, PDF)

## Puntenverdeling

- **Bestandsnamen, formaat, lagenstructuur, pakket (04)**: Professionele afwerking en overzicht
- **Typografie, lay-out en hiërarchie (04)**: De uitstraling en toon van het kookboek omslag
- **Stijlconsistentie (04)**: De visuele stijl moet consistent zijn met de spreads
- **Beeldgebruik (02)**: Kwaliteitsvolle afbeelding die goed integreert in de omslag
- **Achterkant en rug (04)**: Correcte positionering van inhoud, barcode en ISBN-nummer