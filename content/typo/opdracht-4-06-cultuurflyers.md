+++
title = 'Opdracht: Cultuurflyers'
date = 2024-11-13T08:00:00-07:00
draft = false
+++

## Drie cultuurflyers in duotoon

In deze opdracht ontwerp je aan de hand van **Adobe InDesign** een reeks cultuurflyers voor evenementen. De ontwerpen worden grotendeels typografisch vormgegeven en beperken zich telkens tot twee tinten (duotoon) voor een sterk visueel effect. Je leert over de relatie tussen tekst, opmaak en compositie, en hoe je hiermee een aantrekkelijke flyer creëert.

Voorzie afbeeldingen van een duotoon effect in Photoshop en bewaar deze als **EPS**-bestand voor gebruik in InDesign.

Maak drie flyers, waarbij alleen de voorzijde (recto) wordt ontworpen. De flyers worden door een cultuurorganisatie gebruikt voor het aankondigen van: een optreden in De Roma, Trix en De Stadsschouwburg. De drie flyers moeten bij elkaar horen, maar elk flyerontwerp moet voldoende verschillen om aan te sluiten bij het specifieke evenement. Zoek per flyer een geschikte achtergrondafbeelding. Kies voor iedere flyer een opvallend lettertype dat past bij het evenement.

### Vormgeving

1. (Abstracte) achtergrondfoto, te vinden via {{< a href="https://unsplash.com/s/photos/abstract-ink" text="unsplash" >}}.
2. Twee duidelijke kleuren.
3. Tekst in wit of één van de twee andere kleuren.
4. Grafische elementen in wit of één van de twee andere kleuren.

| | |
|-|-|
|{{< img src="/img/typo/opdracht-4-06-cultuurflyers-vb_1.png" >}}|{{< img src="/img/typo/opdracht-4-06-cultuurflyers-vb_2.png" >}}|

### Informatie
Elke flyer moet de volgende informatie bevatten:
- Titel van het evenement.
- Drie kernwoorden.
- Datum (in DD maand YYYY, bv. 18 augustus 2023).
- Locatie (Naam van de locatie en volledig adres, bv. Stadsschouwburg Antwerpen - Theaterplein 1 - 2000 Antwerpen).
- Tickets en website-informatie (bv. Koop tickets - {{< a href="https://apps.ticketmatic.com/" >}} - Vanaf €23 - Zitplaatsen).
- Tijdschema (bv. 19:15 deuren - 20:00 voorstelling).
- Logo van de organisator (in vectoren).

| | | |
|-|-|-|
|{{< svg src="/img/typo/logo-deroma_1.svg" href="https://www.deroma.be/" text="De Roma" >}}|{{< svg src="/img/typo/logo-stadsschouwburg_zw_1.svg" href="https://www.stadsschouwburg-antwerpen.be/" text="Stadsschouwburg" >}}|{{< svg src="/img/typo/logo-trix_1.svg" href="https://www.trixonline.be/" text="Trix" >}}|

## Stappenplan

### Duotoon in Photoshop

Een duotoonafbeelding is een grijswaardenafbeelding die wordt afgedrukt met twee kleuren. Hiermee vergroot je het toonbereik van een afbeelding.

- Zoek via {{< a href="https://unsplash.com/s/photos/abstract-ink" text="unsplash" >}} naar een afbeelding met de sleutelwoorden abstract en ink. 
- Download deze afbeelding in de hoogste kwaliteit (Original Size) en open de afbeelding vervolgens in Photoshop.
- Kies twee kleuren met voldoende contrast voor een sterk effect.
- Zet de afbeelding om in grijswaarden: ga naar **Afbeelding > Modus > Grijswaarden** (of **Image > Mode > Grayscale**).
- Zet de afbeelding om in duotoon: ga naar **Afbeelding > Modus > Duotoon** (of **Image > Mode > Duotone**).
- Kies je kleuren: selecteer een donkere en een lichtere kleur.
- Pas de duotooncurve aan voor elke kleur: klik op het curvevak naast het kleurvakje en stel de curves in voor de gewenste inktdichtheid.
- Bekijk de voorbeelden van de curve-aanpassingen op de volgende pagina.
- Bevestig de instellingen en sla het bestand op als **EPS (Encapsulated PostScript)**.

| | |
|-|-|
|{{< img src="/img/typo/opdracht-4-06-cultuurflyers-pantone_1.png" >}}|{{< img src="/img/typo/opdracht-4-06-cultuurflyers-pantone_2.png" >}}|
|{{< img src="/img/typo/opdracht-4-06-cultuurflyers-pantone_3.png" >}}|{{< img src="/img/typo/opdracht-4-06-cultuurflyers-pantone_4.png" >}}|

### Nieuw document aanmaken

#### Nieuw document

- Formaat is A5.
- Oriëntatie is staand.
- Drie pagina’s.
- Pagina’s naast elkaar staat UIT.
- Marges 10 mm rondom.
- Aflopend (bleed) van 3 mm.

{{< img src="/img/typo/opdracht-4-06-cultuurflyers-nieuwdocument_1.png" width="240" >}}

#### Lay-out verdelen, grid instellen, hulplijnen

Zet hulplijnen om je flyer te verdelen in kolommen en rijen als raster.

- Gebruik **Layout > Hulplijnen maken** (Create guides) en stel een aantal rijen en kolommen in.
- Plaats waar nodig extra hulplijnen handmatig om de indeling te ondersteunen.

#### Kleurstalen (Swatches)

Plaats de EPS in het document. De kleuren uit het EPS-bestand verschijnen automatisch in het stalenpalet.

#### Lagen benoemen

Gebruik lagen om de verschillende elementen op je flyer te organiseren. Maak aparte lagen voor de achtergrondafbeelding, typografie en grafische elementen. Dit zorgt voor overzicht en maakt het eenvoudiger om specifieke elementen aan te passen.

#### Inhoud en tekst

Gebruik zo min mogelijk tekstkaders. Vermijd lege alinea’s om tekst naar beneden te duwen. Gebruik geen spaties om tekst te verplaatsen; gebruik het regelpaneel voor opmaak.

#### Logo toevoegen

Plaats het logo van de desbetreffende locatie op een prominente maar niet dominante plek op de flyer. Zorg ervoor dat het logo in vectorformaat is voor optimale kwaliteit en pas de kleur aan zodat het goed past binnen de duotone-opzet van de flyer.

#### Grafische elementen tekenen

Voeg grafische elementen toe, zoals lijnen, vormen of patronen, om het ontwerp dynamischer te maken. Houd deze elementen subtiel, zodat ze het tekstontwerp niet overweldigen maar wel bijdragen aan de visuele balans van de flyer.

## Indienen

- Maak een pakket (bevat het InDesign-document, de PDF en de drie gebruikte EPS-bestanden). Zip de aangemaakte map en upload deze in de juiste opdracht.  
- Zorg ervoor dat zowel je voornaam als de opdrachtnaam duidelijk vermeld zijn in de ingeleverde bestanden.

## Voorbeelden

| | | |
|-|-|-|
|{{< img src="/img/typo/opdracht-4-06-cultuurflyers-llnvb_1.png" >}}|{{< img src="/img/typo/opdracht-4-06-cultuurflyers-llnvb_2.png" >}}|{{< img src="/img/typo/opdracht-4-06-cultuurflyers-llnvb_3.png" >}}|

## Puntenverdeling

- **Naamgeving en bestandsbeheer (09)** Naamgeving van bestanden: voornaam_cultuurflyers.zip (pakket met InDesign-document, PDF en EPS-bestanden), Benaming en correct gebruik van lagen.
- **Formaat en raster (06)** Gebruik van het juiste formaat (A5), correcte marges (10 mm) en bleed (3 mm), Toepassing van een raster met hulplijnen.
- **Inhoud (21)** Titel evenement, Drie kernwoorden, Datum in het juiste formaat, Locatie (naam en volledig adres), Tickets en website-informatie, Tijdschema, Logo in vectorformaat.
- **Vormgeving en ontwerpregels (15)** Aflopende bewerkte achtergrond met een duotoonafbeelding, Juiste keuze van lettertypes passend bij het evenement, Beperking kleurenpalet, Gebruik van tekst en grafische elementen, Visuele samenhang.