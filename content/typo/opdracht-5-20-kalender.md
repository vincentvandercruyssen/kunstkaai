+++
title = 'Opdracht: Kalender'
date = 2025-05-26T08:00:00-07:00
draft = false
+++

Ontwerp in **Adobe InDesign** een **thematische jaarkalender voor het jaar 2026**.

Een thematische kalender draait rond één centraal onderwerp, zoals bijvoorbeeld: reizen, katten, planten, sport, illustratie, abstracte patronen, quotes, mindfulness,... Het thema bepaalt niet enkel de sfeer, maar ook de typografie, kleuren, illustraties of foto's.

Je kiest eerst een eigen thema en voert dat visueel én inhoudelijk consequent door in **12 maandpagina’s + een aparte voorpagina**. Gebruik **stramienpagina’s (*master pages*)** om je ontwerp gestructureerd en efficiënt op te bouwen.

{{< pinboard url="https://www.pinterest.com/vincentvandercruyssen/kalender/" >}}

## Opmaak

- Formaat: **A4 staand** (210 mm × 297 mm)
- Afloop (bleed): **3 mm rondom**
- Pagina's: **13 afzonderlijke pagina’s** = 1 voorpagina + 12 maandpagina’s
- Geen tegenoverliggende pagina’s (zet **facing pages uit**)

## Voorpagina

Ontwerp een **aparte coverpagina**, los van de stramienpagina.

Bevat minstens:
- De titel van de kalender
- Het jaartal “2026”
- Een sfeerbeeld of grafisch ontwerp dat je thema weergeeft

## Master pages

Maak een nieuwe stramienpagina voor je **kalenderpagina**. Deze bepaalt de vaste layout van elke maandpagina.

Laat bovenaan ruimte voor een **afbeelding** (ongeveer een halve pagina), met een afbeeldingskader.

Onderaan plaats je een **kalenderraster** met:

- **6 rijen × 7 kolommen** (dagen van de maand)
- **Weeknummers** links naast het raster, gebruik bijvoorbeeld het weeknummer (1 t.e.m. 53) als enkel cijfer.
- **Dagen van de week** bovenaan het raster (start bij **maandag**)
- Een plaats voor de **maandnaam**

Gebruik hulplijnen en de uitlijnen- en verdeelopties voor een precies raster. 
**Maak bij voorkeur een tabel van 6 rijen × 7 kolommen** om de dagen op te bouwen. Dit zorgt voor een stabielere lay-out dan losse kaders.

Pas deze stramienpagina toe op alle maandpagina’s (niet op de voorpagina).

{{< img src="/img/typo/opdracht-5-20-kalender-master1.jpg" percent="50" >}}

## Stramienpagina toepassen en aanpassen

- Open het **Paginavenster** via `Venster > Pagina's`
- Dubbelklik op je **stramienpagina** om deze te bewerken
- Sleep de stramien naar de gewenste pagina’s om hem toe te passen
- Wil je een element aanpassen op een gewone pagina? Hou **Cmd+Shift (Mac) / Ctrl+Shift (Windows)** ingedrukt en klik op het element

## Wat zijn stramienpagina’s?

In Adobe InDesign zijn stramienpagina’s (*master pages*) een krachtige functie om herhalende elementen op meerdere pagina's snel en consistent toe te passen.

Je plaatst er elementen op die je op meerdere (of alle) pagina’s van je document wilt herhalen, zoals:

- Paginanummers
- Kop- of voetteksten
- Logo’s
- Rasterlijnen of marges
- Achtergronden of grafische elementen

Deze elementen verschijnen automatisch op de pagina’s waaraan die stramien is toegewezen.

### Voordelen

- **Consistentie**: Herhalende elementen staan overal exact hetzelfde
- **Efficiëntie**: Je hoeft ze maar één keer te maken
- **Eenvoudig aanpasbaar**: Wijzigingen worden meteen op alle gekoppelde pagina’s toegepast
- **Betere structuur**: Ideaal voor complexe documenten zoals magazines, catalogi of boeken

Meer info: [Ontdek hoe u stramienpagina's in InDesign gebruikt](https://helpx.adobe.com/be_nl/indesign/using/parent-pages.html)

## Pagina-opbouw

Gebruik in je stramienpagina:
- Tekstvakken
- Afbeeldingskaders
- Grafische elementen

Maak per maandpagina:
- De naam van de maand uniek
- De nummering van de dagen correct
- De weeknummers juist
- Een beeld dat aansluit bij het gekozen thema

Gebruik bij elke maandpagina bijvoorbeeld een unieke illustratie, foto of grafisch ontwerp dat past binnen je gekozen thema en stijl.

Let op: de opbouw van maanden verschilt. Sommige maanden in 2026 beginnen op een donderdag of vereisen 6 rijen. Controleer elke maand apart en pas het raster handmatig aan indien nodig.

Gebruik waar nodig **Cmd+Shift (Mac) / Ctrl+Shift (Windows)** om elementen los te maken van het stramien en per pagina aan te passen.

## Indienen

- **Bestandsnaam InDesign**: `voornaam kalender.INDD`
- **Bestandsnaam PDF**: `voornaam kalender.PDF`
- **Pakketmap**: `voornaam kalender` (bevat INDD, PDF, gebruikte fonts en afbeeldingen)

Maak een ZIP-bestand van je volledige pakket en upload dit in de juiste opdracht op **Google Classroom**.

## Puntenverdeling

- **Bestandsbeheer, formaat en pakket (05)** Correcte naamgeving, A4-formaat, afloop ingesteld, ordelijke lagenstructuur, ZIP-pakket met INDD, PDF, fonts en gekoppelde bestanden
- **Voorpagina (04)** Bevat titel, jaartal en passend sfeerbeeld of grafisch ontwerp, in lijn met het gekozen thema
- **Master page en kalenderopbouw (05)** Correct gebruik van stramienpagina’s, raster van 6×7, weeknummers, maandnaam en dagen van de week
- **Lay-out en thema per maand (06)** 12 unieke maandpagina’s met correcte dag- en weeknummering, telkens een beeld dat inhoudelijk en visueel aansluit bij het gekozen thema
- **Typografie en sfeer (04)** Samenhang tussen typografie, kleuren en grafiek, afgestemd op het thema
- **Techniek en afwerking (04)** Gebruik van hulplijnen, verdeelopties, tabellen of raster, uitlijning en afwerking van de kalender