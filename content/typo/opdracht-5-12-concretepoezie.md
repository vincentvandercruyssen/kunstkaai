+++
title = 'Opdracht: Concrete poëzie'
date = 2025-02-02T08:00:00-07:00
draft = false
+++

[Concrete poëzie](https://nl.wikipedia.org/wiki/Concrete_po%C3%ABzie) is een vorm van visuele poëzie waarbij de typografische vorm en de ordening van woorden minstens even belangrijk zijn als hun betekenis. Woorden en letters worden niet enkel als taal, maar ook als visuele objecten gebruikt. Deze poëtische vorm ontstond in de jaren 1950 en werd gepopulariseerd door dichters als Eugen Gomringer en de Braziliaanse Noigandres-groep.

Toch gaat visuele poëzie veel verder terug. In de oudheid bestonden al [figuurgedichten](https://nl.wikipedia.org/wiki/Figuurgedicht), waarin de tekst de vorm van een object aannam. Ook in de middeleeuwen gebruikte men carmina figurata waarin religieuze en literaire teksten grafisch werden vormgegeven.

Dichter bij huis is **Paul van Ostaijen** (°1896 Antwerpen), die met de grafische kracht van taal experimenteerde. In zijn bundel *Bezette Stad (1921)* speelt hij met typografie, lettergroottes en woordplaatsing om extra betekenis en ritme te creëren. Zijn werk sluit aan bij het idee dat poëzie niet alleen gelezen, maar ook gezien kan worden. 

{{< pinboard url="https://www.pinterest.com/vincentvandercruyssen/concrete-po%C3%ABzie/" >}}

In deze opdracht ga je zelf aan de slag met concrete poëzie en experimenteer je met vorm, typografie en compositie. Beschouw woorden als visuele elementen, niet alleen als communicatiemiddel. Experimenteer vrijuit met vorm, ruimte en typografie. 

- Het woord *concrete* in *concrete poëzie* verwijst naar de nadruk op de *materiële* of *visuele* eigenschappen van taal, in plaats van alleen de betekenis van woorden. *Concrete* als in beton. Het komt voort uit de invloed van modernistische kunststromingen. In concrete poëzie is de *fysieke* vorm van de tekst net zo belangrijk als de inhoud. Denk aan hoe woorden worden gerangschikt op de pagina om een visuele impact te creëren. Het gaat dus om de *concrete* presentatie van taal, niet alleen als drager van betekenis.

## Manueel

Kies een kort gedicht, stuk songtekst, citaat of een zelfgeschreven tekst.

Experimenteer manueel met verschillende composities:

- Rasteropmaak
- Organische vorm / "illustratie met tekst"
- Geometrische schikking
- Variatie in lettergroottes
- Collagetechnieken

Maak minstens enkele verschillende schetsen waarin de tekst(en) visueel wordt weergegeven.

## Digitaal

Kies de beste schets, of maak nieuwe digitale uitwerkingen, in een software naar keuze (Adobe InDesign, Illustrator, Photoshop of een ander grafische gereedschap).

Experimenteer met:
- Letterplaatsing
- Lettertypes en typografische contrasten
- Witruimte en compositie
- Raster versus vrije vorm
- Toevoegen van beeld en/of collage

## Eindpresentatie

Bundel je grafische gedicht(en) in een **A5-boekje** (netjes geplooide A4's). 

Het boekje bevat:
- Een korte inleiding over jouw concrete poëzie (max. 100 woorden)
- Minstens vijf uitgewerkte concrete gedichten (manueel en digitaal)

## Indienen

- Bewaar je digitale ontwerp als **PDF**.
- Lever een gedrukt exemplaar van je boekje in.
- Upload een ZIP-bestand met de bronbestanden en de eind-PDF.

## Puntenverdeling

- **Naamgeving en bestandsbeheer (04)** Volledig pakket met duidelijke bestandsnamen (`voornaam poezie.zip`, `voornaam poezie.indd`, `voornaam poezie.pdf`, Links, Document fonts).
- **Bestandsinstellingen (03)** Juiste documentformaat (A5 spread), Marges, Efficiënt gebruik van lagen.
- **Illustraties (05)** Minstens vijf uitgewerkte concrete gedichten, waarvan minstens twee manueel uitgewerkt.
- **Vormgeving en ontwerp (08)** Voor- en achterblad, Introductie, Kwaliteit van de bladschikking in het boekje, Effectief gebruik van witruimte en compositie, Zorgvuldige afwerking en presentatie.
- **Creativiteit en technische vindingrijkheid (10)** Variatie in technieken, Balans tussen visuele impact en leesbaarheid, Originaliteit en experimentatie met typografie en vorm, Aandacht voor detail.

## Bronnen

- [Concrete poëzie - Wikipedia](https://nl.wikipedia.org/wiki/Concrete_po%C3%ABzie)
- [Kalligram - Wikipedia](https://nl.wikipedia.org/wiki/Kalligram)
- [Noigandres - Wikipedia](https://pt.wikipedia.org/wiki/Noigandres)
- [Poesia concreta - Wikipedia](https://pt.wikipedia.org/wiki/Poesia_concreta)
- [Paul van Ostaijen - Wikipedia](https://nl.wikipedia.org/wiki/Paul_van_Ostaijen)
- [The Lost Ancestors of ASCII Art - The Atlantic](https://www.theatlantic.com/technology/archive/2014/01/the-lost-ancestors-of-ascii-art/283445/)