+++
title = 'Opdracht: Pentool'
date = 2024-08-30T08:00:00-07:00
draft = false
+++

Ontdek Adobe Illustrator in dit digitale atelier. We focussen met deze opdracht op de pentool, een essentiële tool voor nauwkeurige en professionele tekeningen. Eigenlijk gaat deze tool telkens terugkomen...

## Wat zullen we leren

- Werken met de pentool in Illustrator.
- (Gebruikmaken van smart guides.)
- De shift-toets effectief gebruiken.
- Curves creëren door te klikken en te slepen.
- Ankerpunten (anchor points) selecteren en aanpassen.

{{< img src="img/digitaal/opdracht-01-pentool.png" width="1200" >}}

## Stap-voor-stap

### Opstarten en instellen

1. Start Adobe Illustrator op.
2. Creëer een nieuw document in A4-formaat.

### Pentool

De pentool is een handige tool, te vinden in programma’s zoals Adobe Illustrator en Photoshop. Hiermee kun je strakke lijnen en vormen creëren die je naar wens kunt aanpassen zonder dat ze wazig worden. Je plaatst punten, ook wel 'ankerpunten' genoemd, om rechte lijnen of bochten te tekenen. Deze punten kun je later aanpassen om je ontwerp te verfijnen. Voor grafisch ontwerpers en tekenaars is deze tool onmisbaar door de nauwkeurigheid die het biedt.

1. In de toolbox aan de linkerzijde, kies voor de pentool of gebruik de sneltoets "P".

{{< img src="img/digitaal/opdracht-01-pen_icon.png" width="60" >}}

### Smart Guides (slimme hulplijnen)

Dit zijn visuele hulplijnen die gebruikers helpen bij het uitlijnen, positioneren en het vinden van de afstand tussen objecten op het canvas. Ze verschijnen automatisch als punten of objecten ten opzichte van elkaar worden verplaatst. Normaal gesproken staan Smart Guides standaard ingeschakeld, maar als dat niet zo is:

1. Ga dan naar "View" in de bovenste menubalk.
2. Kies "Smart Guides" of gebruik de sneltoets Cmd/Ctrl + U.

{{< img src="img/digitaal/opdracht-01-smartguides.png" width="1200" >}}

### Grid (rasterlijnen)

Grids (of rasterlijnen) zijn bijzonder handig in Adobe Illustrator voor nauwkeurig tekenwerk, vooral als je wilt dat elementen precies uitgelijnd zijn. Binnen deze opdracht ben je vrij dit wel of niet te gebruiken.

1. Ga naar `View` (Beeld) in de bovenste menubalk.
2. Kies `Show Grid` (Raster tonen) om het grid te laten zien.

Je kan het Grid ook instellen naar je eigen goesting.

1. Ga naar `Illustrator`, selecteer `Settings...` en ga door naar `Guides & Grid...`
2. Met `Gridline every:` (Rasterlijn elke:) bepaal je de afstand tussen de rasterlijnen.
3. `Subdivisions:` (Subdivisies) bepaalt hoeveel kleinere secties er zijn tussen elke grote rasterlijn.

Nu ka je bij `View` (Beeld) in de bovenste menubalk `Snap to Grid` (Aan raster uitlijnen) aanzetten. Als je het grid en de Snap to Grid-functie hebt ingeschakeld, zal de pentool automatisch ankerpunten op het grid plaatsen, wat het tekenen van nauwkeurige en uniforme vormen veel gemakkelijker maakt. Onthoud dat, hoewel het raster nuttig kan zijn, het soms beperkend kan aanvoelen als je meer organische vormen of lijnen wilt tekenen.

{{< img src="img/digitaal/opdracht-01-grid.png" width="1200" >}}

### **Oefening: Lijnstukken Creëren**

Je gaat nu 5 verschillende lijnstukken tekenen. Bij elk lijnstuk gebruik je maar één enkele lijn.

1. Rechte, gekartelde lijn: Begin met klikken op het canvas en zet je volgende punt door de shift-toets in te drukken. Dit creëert een perfect rechte lijn.
2. Hekje: Gebruik de shift-toets voor rechte lijnen en maak korte onderbroken lijnen naast elkaar.
3. Abstracte vormen: Laat je fantasie de vrije loop!
4. Boogjes: Klik op een punt, klik vervolgens op een tweede punt en sleep de muis om een boogje te maken.
5. Lusjes: Begin door te klikken en te slepen in de richting waarin je de lus wilt maken. Voeg vervolgens een tweede punt toe en sleep in de tegenovergestelde richting om de lus te voltooien.

### Ankerpunt Selectie

Ankerpuntselectie verwijst naar het kiezen en bewerken van specifieke punten op een vectorpad. Deze punten bepalen de vorm van de lijn of curve. Je kunt de vorm van het pad aanpassen door ze te selecteren en te verplaatsen.

1. Nadat je een lijnstuk hebt getekend, ga je naar de toolbox en kies je voor de "Direct Selection Tool" of druk op de "A" toets.
2. Met deze tool kun je de anchor points van je lijn selecteren en aanpassen. Probeer een paar punten te verplaatsen of de curves aan te passen.

{{< img src="img/digitaal/opdracht-01-whitearrow.png" width="60" >}}

### Voorbeeld

{{< img src="img/digitaal/opdracht-01-voorbeeld.png" >}}

Het beheersen van de pentool vergt oefening. Blijf oefenen en ontdek de eindeloze mogelijkheden van deze krachtige tool! Veel succes en plezier met deze opdracht.

## Extra oefening

Voor de waaghalzen teken één van deze figuren na.

|   |   |   |
|---|---|---|
|{{< img src="img/digitaal/opdracht-01-fig1.jpg" >}}|{{< img src="img/digitaal/opdracht-01-fig2.jpg" >}}|{{< img src="img/digitaal/opdracht-01-fig3.jpg" >}}|

## Puntenverdeling

Zes heel verschillende lijnstukken waarbij je aantoont dat je rechte lijnen kan trekken (al dan niet met raster) en curves/lusjes kan trekken. Aandacht gaat naar het plaatsen van de ankerpunten en curves.

- A4-document: 210mm x 297mm (02)
- Zes verschillende lijnstukken: hoeken, kartels, vrije hoeken, bogen, lussen, vrije curves. (12)
- Geüpload in Classroom met naam + opdrachtnaam, laatste upload telt voor punten. (02)