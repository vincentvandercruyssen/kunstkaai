+++
title = 'Opdracht: Mijn Droomplek'
date = 2025-01-07T08:00:00-07:00
draft = false
+++

In deze Photoshop-opdracht creëer je een afbeelding die je persoonlijke droom- of fantasieplek illustreert. Maak eerst een zelfportret (dat kan passen in een fantasieomgeving) en zoek verschillende achtergrondafbeeldingen om je unieke wereld vorm te geven. Gebruik je Photoshop-vaardigheden om jezelf in deze omgeving te brengen, waarbij je let op grootte, kleur en licht. Deze opdracht is een kans om zowel je creativiteit als je technische vaardigheden in Photoshop te tonen.

{{< pinboard url="https://www.pinterest.com/vincentvandercruyssen/mijn-droomplek/" >}}

## Stap-voor-stap

### Schets maken

Start met het ontwerpen van een schets voor je fantasieplek. Denk goed na over de verschillende elementen die je wilt samenbrengen en hoe jij jezelf ziet binnen deze wereld.

### Zelfportret maken

Werk samen met een klasgenoot om een foto te maken waarop je zo poseert dat het lijkt alsof je deel uitmaakt van je nieuwe fantasiewereld.

### Formaat

Zorg ervoor dat je creatie op A4-formaat is, in portret of landschap.

- Start Photoshop en ga naar ‘Bestand’ in het bovenste menu.
- Kies ‘Nieuw’ voor een nieuw document.
- Voer bij ‘Drukwerk’ of ‘Print’ de A4-afmetingen in.
- Zorg dat de resolutie ingesteld staat op 300 dpi voor heldere kwaliteit.
- Klik op ‘Maken’ om je document te openen.

{{< img src="/img/digitaal/opdracht-07-mijndroomplek-nieuw_doc.png" width="1500" >}}

### Achtergronden en elementen verzamelen

Ga via Pinterest op zoek naar afbeeldingen (minimaal vijf) die jouw unieke fantasie- of droomplek zullen vormgeven.

Kies één afbeelding voor de achtergrond van je collage. Deze achtergrond moet goed passen bij het thema of de sfeer. 

| | |
|-|-|
|{{< img src="/img/digitaal/opdracht-07-mijndroomplek-achtergrond1.png" >}}|{{< img src="/img/digitaal/opdracht-07-mijndroomplek-achtergrond2.png">}}|

### Invoeging in Photoshop

Voeg jezelf en andere elementen toe aan de achtergrond, pas de grootte aan voor een perfecte combinatie.

Bewaar foto's door rechts te klikken en ‘Afbeelding opslaan’ te kiezen of download het via Pinterest.

{{< img src="/img/digitaal/opdracht-07-mijndroomplek-save1.png" width="1500" >}}

Versleep de foto naar Photoshop vanuit Finder voor betere kwaliteit (dit is beter dan kopiëren en plakken).

{{< img src="/img/digitaal/opdracht-07-mijndroomplek-ps_sleep1.png" width="1500" >}}

Je kunt nu beginnen met een eerste bewerking, door het figuur in de foto op een geschikte plek voor je compositie te plaatsen. Te draaien, te vergroten, te verkleinen.

{{< img src="/img/digitaal/opdracht-07-mijndroomplek-ps_transform1.png" width="1500" >}}

### Selecteren en uitknippen

Gebruik de Objectselectie Tool om objecten uit te snijden. Deze Adobe AI tool maakt het makkelijk om objecten te selecteren. Maak een ruwe selectie; Photoshop kiest dan automatisch de objecten. De tool werkt het beste met een duidelijk verschil tussen voor- en achtergrond.

| | |
|-|-|
|{{< img src="/img/digitaal/opdracht-07-mijndroomplek-ps_select1.png" >}}|{{< img src="/img/digitaal/opdracht-07-mijndroomplek-ps_select2.png">}}|

Klik op het maskericoon in het lagenpalet om je selectie op de foto toe te passen. Dit masker kun je later nog aanpassen.

| | |
|-|-|
|{{< img src="/img/digitaal/opdracht-07-mijndroomplek-ps_mask1.png" >}}|{{< img src="/img/digitaal/opdracht-07-mijndroomplek-ps_mask2.png">}}|

Gebruik ‘Bewerken’ en ‘Vrij Transformeren’ om je object in de collage te plaatsen.

| | |
|-|-|
|{{< img src="/img/digitaal/opdracht-07-mijndroomplek-ps_transform2.png" >}}|{{< img src="/img/digitaal/opdracht-07-mijndroomplek-ps_transform3.png" width="2800" >}}|

{{< img src="/img/digitaal/opdracht-07-mijndroomplek-ps_comp1.png" width="1500" >}}

## Puntenverdeling

- Schets. (04)
- Bestandsnamen PSD en JPG hebben je naam en opdrachtbenaming. (02)
- Gebruik van minimaal eigen en vijf andere afbeeldingen. (08)
- Techniek en originaliteit: Evaluatie van knippen, plakken, en bewerken van afbeeldingen. (04)