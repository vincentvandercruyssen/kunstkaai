+++
title = 'Opdracht: Albumcover'
date = 2025-05-27T08:00:00-07:00
draft = false
aliases = ["/digitaal/opdracht-13-albumcover/"]
+++

Je ontwerpt een albumcover waarin je jezelf afbeeldt als muzikale artiest. Laat je inspireren door bestaande albumcovers en speel met beeldtaal, stijl en sfeer. De albumcover is vierkant en digitaal ontworpen in Photoshop. Je gebruikt eigen foto's en bewerkt die tot een samenhangend, grafisch ontwerp.

Deze opdracht sluit aan bij het project FRAMED, waarin je onderzoekt hoe je jezelf voorstelt aan de buitenwereld. Je cover toont een gekozen versie van jezelf, alsof je een rol of personage speelt dat iets over jou vertelt.

{{< pinboard url="https://www.pinterest.com/vincentvandercruyssen/albumcover/" >}}

## Stap-voor-stap

### Onderzoek en inspiratie

- Kies bestaande albumcovers die je visueel sterk vindt.
- Onderzoek: wat maakt ze goed? Hoe is de afbeelding opgebouwd?
- Bepaal je eigen richting: wil je een dromerige, ruwe, minimalistische of net heel expressieve stijl?

### Schets op papier

- Schets je coveridee op papier: compositie, typografie.
- Bepaal welke foto(’s) je nodig hebt.
- Schrijf een korte titel en bedenk jouw artiestennaam (mag gewoon je voornaam zijn).

### Fotografie

- Neem één of meerdere foto’s van jezelf met hulp van een klasgenootje.
- Let op licht, houding, kledij, achtergrond.

### Digitaal ontwerp in Photoshop

Open Photoshop en maak een nieuw document aan:

- Naam: `voornaam albumcover.psd`
- Formaat: 12 cm x 12 cm
- Resolutie: 300 Pixels/Inch

Werk je idee digitaal uit. Denk aan:

- Selecties en lagen om jezelf uit te knippen of te integreren
- Filters of beeldbewerking om sfeer te bepalen
- Typografie: titel en artiestennaam, stijlvol vormgegeven, [kies een passend lettertype via Adobe Fonts](https://fonts.adobe.com/)
- Grafische elementen, kleurvlakken, texturen...

## Indienen

Dien de volgende bestanden in via Google Classroom:

- Foto van je schets
- Photoshopbestand: `voornaam albumcover.psd`
- JPG-versie: `voornaam albumcover.jpg`

## Puntenverdeling

- Schets met duidelijke opbouw en idee
- Technische uitvoering in Photoshop (selecties, bewerkingen, typografie)
- Zelfrepresentatie: creativiteit in hoe je jezelf toont
- Grafische samenhang en stijl
- Correcte bestandsnamen en formaten