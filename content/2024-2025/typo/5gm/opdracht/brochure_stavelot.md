+++
title = 'Opdracht: Brochure Stavelot'
date = 2024-10-14T08:00:00-07:00
draft = false
aliases = ["/typo/opdracht-5-05-brochure_stavelot/"]
+++

## Spread voor toeristische brochure

Ontwerp een spread (dubbele pagina) voor een toeristische brochure over Domaine Long Pré (in de streek van de Hoge Venen, het Signaal van Botrange en Stavelot). Deze opdracht combineert tekst, beeld en een nauwkeurige lay-out op basis van een raster, gericht op scholen die een locatie zoeken voor een actieve, meerdaagse uitstap. 

### Richtlijnen

- **Documentinstelling**: Stel een dubbelzijdig document in op basis van de gegeven specificaties in de bijlage (zie afbeelding hieronder). Zorg voor een layout met tegenoverliggende pagina's en gebruik een 3- of 4-kolommengrid per pagina.

{{< img src="/img/typo/opdracht-5-05-brochure_stavelot-documentinstellingen.jpg" width="200" >}}

- **Advertentie-inhoud**: Beschrijf de troeven van [Domaine Long Pré](https://www.domainelongpre.be/nl/), de overnachtingsmogelijkheden en de voordelen van de omgeving. Welke attracties zijn er in de buurt van het terrein? Welke activiteiten zijn er mogelijk? De voornaamste doelgroep van de advertentie zijn scholen, speel daar als vormgever bewust op in. De organisatie mikt op schoolbesturen die op zoek zijn naar een geschikte locatie voor een actieve meerdaagse uitstap.
- In de spread wordt de mogelijkheid tot samenwerken met [Huski Reizen](https://huski.nl/) gepromoot. Vermeld minstens drie activiteiten die deze organisatie kan organiseren (bv. tokkelbaan, boogschieten, mountainbiken, kanotocht, challenge parcours...). Plaats bij elke activiteit een sfeervolle foto. Bekijk op de website van Huski bijvoorbeeld: [Schoolreis Ardennen](https://huski.nl/schoolreis-ardennen/), [Ardennen COO](https://huski.nl/schoolkamp-ardennen-coo/).
- **Afbeeldingen en kaarten**: Voeg sfeervolle foto's toe van de activiteiten die Huski Reizen organiseert. Gebruik ook een zorgvuldig uitgesneden screenshot van Google Maps (of dergelijk) om de locatie weer te geven.
- **Contactinformatie**: Vermeld alle belangrijke contactgegevens (telefoonnummer, adres, email/website). Plaats deze informatie duidelijk zichtbaar in de lay-out.
- **Logo's en branding**: Gebruik de logo's van Domaine Long Pré en Huski Reizen. Baseer je ontwerp op de stijl en vormgeving van de website van Domaine Long Pré, en houd rekening met brand recognition. Het belang van brand recognition (merkbekendheid, de mate waarin consumenten een merk kunnen herkennen) mag je niet onderschatten. Dit is geen rebranding-opdracht.

| | | |
|-|-|-|
|{{< img src="/img/typo/opdracht-5-05-brochure_stavelot-logo-longpre-1.jpg" >}}|{{< img src="/img/typo/opdracht-5-05-brochure_stavelot-logo-huski-1.jpg" >}}|{{< img src="/img/typo/opdracht-5-05-brochure_stavelot-logo-huski-2.jpg" >}}

Fonts gebruikt op de website Domaine Long Pré: **Monststerrat** en **Anton**. De beide lettertypes die op de website van het Domaine Long Pré worden gebruikt kun je downloaden via Adobe Fonts.

- **Kleurvlakken en typografie**: Gebruik CMYK-kleuren voor drukwerk. 

Zorg voor een duidelijke typografische hiërarchie en werk met lagen voor de verschillende elementen in de layout:
1. **Laag: Hulplijnen**
2. **Laag: Foto's**
3. **Laag: Kleurvlakken**
4. **Laag: Teksten**

### Inhoudelijk

- **Doelgroep**: De voornaamste doelgroep van de advertentie zijn schoolbesturen. Zorg dat de lay-out en inhoud inspeelt op hun behoeften.
- **Omliggende attracties**: Noem de belangrijkste toeristische attracties en activiteiten in de omgeving van Domaine Long Pré en het terrein. Verwerk deze in een aantrekkelijke en informatieve lay-out.

### Technisch

- **Rasters en lay-out**: Gebruik een raster van 3- of 4-kolommen per pagina en werk nauwkeurig volgens de hulplijnen. Zorg voor een goede balans tussen tekst en beeld.
- **Exporteren**: Exporteer je werk als PDF met bleed en snijlijnen. Sla het bestand ook op als InDesign-pakket met alle bijbehorende afbeeldingen en lettertypes.

## Indienen

Gebruik de volgende naamgeving bij het indienen via Google Classroom:
- Ontwerp in pakket gezipt: `voornaam_achternaam-stavelot.zip` (InDesign-bestand + afbeeldingen/lettertypes).
- Exporteer naar PDF als spread, inclusief bleed en snijlijnen, en noem het bestand: `voornaam_achternaam-stavelot.pdf`.

## Puntenverdeling

- **Naamgeving en bestandsbeheer (10)** Zip-bestand met indd-bestand, pdf-bestand als spread, logo's en afbeeldingen. 
- **Bestandsinstellingen (04)** Dubbele pagina, afloop (3mm), marges (10mm - 20mm) en kolommengrid met tussenruimte.
- **Lagen (02)** Benaming en correct gebruik van aparte lagen. 
- **Inhoud (10)** Beschrijving domein, omliggende attracties, minimaal drie activiteiten, doelgroepgerichte informatie, contactgegevens. Duidelijke woordenschat met titels en tussentitels.
- **Vormgeving en presentatie (12)** Typografische hiërarchie, leesbaarheid, balans tussen tekst en beeld, sfeer, gebruik van foto's, afwerking (zoals uitlijning en samenhang). Correct gebruik van logo’s, kleurvlakken, plaatsing van contactgegevens (telefoon, adres, email/website), kaartje.