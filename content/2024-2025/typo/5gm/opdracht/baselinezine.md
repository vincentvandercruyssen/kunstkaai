+++
title = 'Opdracht: Baselinezine'
date = 2025-04-27T08:00:00-07:00
draft = false
aliases = ["/typo/opdracht-5-19-baselinezine/"]
+++

Ontwerp in **Adobe InDesign** een persoonlijke **Baselinezine** rond een zelfgekozen thema (bijvoorbeeld muziek, skaten, games, mode, reizen, tattoo's, kunst, ...).  
Je combineert **creatieve vormgeving** met een **duidelijke structuur**: alle tekstlijnen moeten netjes uitgelijnd zijn op een **baseline grid**.

Een zine is een zelfgemaakt, vaak kleinschalig magazine dat je volledig zelf samenstelt. Het combineert persoonlijke inhoud met een eigenzinnige vormgeving en wordt vaak gebruikt om ideeën, passies of dergelijke te delen.

Een baseline grid is een onzichtbaar raster van horizontale lijnen waarop je tekst kunt uitlijnen.

{{< pinboard url="https://www.pinterest.com/vincentvandercruyssen/zine/" >}}

## Vereisten

- Formaat: A5 staand (148 mm x 210 mm).
- Document bevat minstens 6 pagina's (voor- en achterkant, plus minimaal twee spreads).
- Marges: Vrij te kiezen, maar niet 12,7 mm. 
- Afloop: 3 mm rondom.
- Bestandsnaam: `voornaam baselinezine.INDD`.

### Lay-out

- Voor- en achterkant: enkelzijdige vormgeving (cover en achterflap).
- Binnenwerk: ten minste 2 A5-spreads (dus 4 binnenpagina’s of meer).
- Binnenpagina's zijn telkens duidelijk opgedeeld in minstens twee kolommen.

### Inhoud

- Zelfgekozen titel voor je zine op de voorpagina.
- Minstens 3 korte artikels met duidelijke tussentitels.
- Minstens 3 afbeeldingen en/of illustraties verspreid over het binnenwerk.
- Minstens 1 citaat of losse tekstregel die opvalt.

### Typografie

- Zorg voor duidelijke verschillen tussen titels, tussentitels en bodytekst.
- Stijl, sfeer en kleuren passen bij het gekozen thema.
- Alle tekst (koppen, artikels, citaten, bijschriften) is uitgelijnd op het baseline grid.

### Baseline Grid

Een **baseline grid** zorgt ervoor dat de lijnen van alle tekst (ook bij verschillende groottes en stijlen) **perfect horizontaal uitgelijnd blijven**. Dat geeft rust en samenhang in je pagina’s.

Ga naar **Voorkeuren > Grids**.

Stel het baseline grid in met:
- **Start**: bovenkant van de pagina (bijvoorbeeld 0 mm) of marge.
- **Gridline every**: dit bepaal je zelf, maar kies een waarde die overeenkomt met de lijnafstand van je bodytekst (bijvoorbeeld 12 pt ≈ 4,233 mm).
- Toon het grid via **Weergave > Rasters en hulplijnen > Toon basislijnraster**.

**Om tekst op de baseline grid te laten aansluiten:**

- Open het **Alinea-paneel** (`Venster > Tekst en tabellen > Alinea`).
- Klik op **Op basislijnraster uitlijnen** (klein icoontje onderaan het paneel).
- Stel je alinea stijlen zo in dat bodytekst automatisch op de baseline grid uitlijnt.

### Alinea stijlen

Gebruik Alinea stijlen voor: 

- Bodytekst
- Tussentitels
- Citaten
- Bijschriften
- ...

Zo hou je overzicht en kun je makkelijk je volledige document aanpassen.

Gebruik optioneel ook Teken stijlen voor specifieke woorden of accenten binnen een alinea (zoals een vetgedrukt woord of een opvallend cijfer).

## Indienen

- **Bestandsnaam**: `voornaam baselinezine.zip`.
- **InDesign-pakket** (INDD-document, PDF-bestand, gebruikte fonts en afbeeldingen).

Upload het volledige pakket als ZIP-archief in de juiste opdracht in Google Classroom.

## Puntenverdeling

* **Bestandsbeheer, formaat en pakket (05)** Correcte naamgeving, A5-formaat, afloop, ordelijke lagenstructuur, ZIP-pakket met alle onderdelen
* **Lay-out en structuur (06)** Voor- en achterkant, minstens twee spreads, duidelijke kolommen en marges
* **Typografie en sfeer (05)** Passend lettergebruik, duidelijk onderscheid tussen titels, tussentitels en bodytekst, aansluitend bij het gekozen thema
* **Baseline grid en uitlijning (05)** Correct ingesteld grid, alle tekst uitgelijnd op de basislijn
* **Inhoud en beeldgebruik (05)** Minstens drie artikels met tussentitels, minstens drie beelden/illustraties, opvallend citaat of losse regel
* **Gebruik van stijlen (04)** Correct gebruik van alineastijlen (body, tussentitel, citaat, bijschrift), eventueel tekenstijlen voor accenten