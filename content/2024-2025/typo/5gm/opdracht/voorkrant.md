+++
title = 'Opdracht: Voorkrant'
date = 2024-11-24T08:00:00-07:00
draft = false
aliases = ["/typo/opdracht-5-09-voorkrant/"]
+++

In deze opdracht ontwerp je een eigen voorpagina van een krant. Je kiest inhoud van een bestaande krantenwebsite, verzint een naam voor jouw krant en werkt het geheel uit in **Adobe InDesign**. De nadruk ligt op het gebruik van **alinea- en tekenstijlen**, een goede typografische hiërarchie en een duidelijk ontwerp.

## De voorpagina van een krant

Begin met het verzamelen van inhoud van een bestaande nieuwswebsite (bv. [De Morgen](https://www.demorgen.be/), [De Standaard](https://www.standaard.be/), [De Tijd](https://www.tijd.be/), [VRT NWS](https://www.vrt.be/vrtnws/nl/), [NRC](https://www.nrc.nl/), [Trouw](https://www.trouw.nl/)). Vervolgens schets je een lay-out voor de voorpagina om een visueel plan te maken.

| | |
|-|-|
|{{< img src="/img/typo/opdracht-5-09-voorkrant-schets-1.png" >}}|{{< img src="/img/typo/opdracht-5-09-voorkrant-schets-2.png" width="360" >}}|

In **Adobe InDesign** stel je het document op met de juiste afmetingen en marges. Plaats teksten aan de hand van verbonden tekstkaders, afbeeldingen en andere visuele elementen. Je gebruikt voor alle (!) teksten **alineastijlen**, die je consequent toepast in je ontwerp. **Tekenstijlen** gebruik je wanneer één of meerdere woorden afwijken van de alineastijl (bijvoorbeeld een kernwoord in het vet of cursief). Geef je alinea- en tekenstijlen ook duidelijke benamingen. 

Kies tussen een formele, strakke stijl of een speelse tabloid-look.  

Voeg details toe, zoals lijntjes en kaders, om het ontwerp af te maken. Controleer of alle gevraagde inhoud is toegevoegd, of je voldoet aan de technische eisen, en of de voorpagina visueel en typografisch correct is voordat je deze indient.

### Formaat

- Iets kleiner dan A3, 280 mm x 400 mm.
- Vijf kolommen met 4 mm tussenruimte, 10 mm marge, 3 mm verloop. 

| | |
|-|-|
|{{< img src="/img/typo/opdracht-5-09-voorkrant-nieuw_doc-1.png" width="420" >}}|{{< img src="/img/typo/opdracht-5-09-voorkrant-margins-1.png" >}}|

### Inhoud

Kijk en zoek allereerst naar voorbeelden van voorpagina's van papieren kranten.

- **Logo**: Ontwerp een logo met de naam van jouw krant. 
- **Datum**: Vermeld de dag waarop je de inhoud verzamelt (vaak boven of onder het logo). 
- **Eye catcher boven of onder het logo**: Voeg een opvallend element toe met een quote, een naam, en een foto. 
- **Hoofdartikel**: Eén groot artikel met een prominente kop en inleiding, afbeelding, tekst minstens verdeeld in drie paragrafen gescheiden met tussentitels. 
- **Minimaal twee kleinere artikelen**: Elk met een eigen kop, korte tekst en een afbeelding. 
- **Advertentie**: Ontwerp een advertentie voor een culturele of toeristische activiteit. 
- **Redactie-informatie**: Voeg contactinformatie, een redactieadres en eventueel een slogan toe onderaan de pagina. 

{{< img src="/img/typo/opdracht-5-09-voorkrant-indesign_doc-1.png" percent="45" center="true" >}}

### Opmaak (tekstkaders en stijlen)

[Geef verborgen tekens weer](https://helpx.adobe.com/nl/indesign/using/editing-text.html#view_hidden_nonprinting_characters) (Tekst > Verborgen tekens tonen). Gebruik geen Alinea-einde's om meer ruimte te maken, gebruik hiervoor de optie [ruimte na](https://helpx.adobe.com/nl/indesign/using/formatting-paragraphs.html). Een zachte return (regeleinde) doe je door de toetsencombinatie Shift + Enter.

{{< img src="/img/typo/opdracht-5-09-voorkrant-ruimte_na-1.png" width="240" >}}

#### Tekstkaders

[Adobe help: Tekst laten doorlopen in kaders in Adobe InDesign](https://helpx.adobe.com/nl/indesign/using/threading-text.html).

Bij het opmaken van tekst is het belangrijk om tekstkaders met elkaar te verbinden, zodat tekst automatisch doorloopt naar de volgende kolom of pagina wanneer een kader vol is. 

- Selecteer het tekstkader dat je wilt verbinden.
- Klik op het **uitvoerpoortje** (het kleine vierkantje rechtsonder het kader) en sleep naar een nieuw of het volgende tekstkader om een verbinding te maken.
- Herhaal dit proces om meer kaders te verbinden.

{{< youtube -4zaUrZ0CKo >}}

#### Alineastijlen

[Adobe help: Basisbeginselen van alinea- en tekenstijlen](https://helpx.adobe.com/nl/indesign/using/paragraph-character-styles.html).

Alineastijlen zorgen voor consistentie in de opmaak van je tekst (koppen, inleidingen, artikelteksten, advertenties, bijschriften). Ze slaan opmaakinstellingen op, zoals lettertype, grootte, regelafstand en uitlijning.

- Selecteer tekst of klik ergens in een deel van de alinea, pas de stijl van de tekst en alinea aan naar je voorkeur. 
- Open het **Alineastijlen**-paneel (Venster > Stijlen > Alineastijlen). 
- Klik op het **Nieuwe stijl**-icoon en geef de stijl een naam (bijvoorbeeld "Kop" of "Artikeltekst").
- Nu kan je andere tekst selecteren en klikken op de naam van de alineastijl om deze toe te passen.

*Tip*: Gebruik de optie **Gebaseerd op** om stijlen met kleine verschillen te creëren, zoals koppen en subtitels.

| | |
|-|-|
|{{< youtube TC74BqWHjiE >}}|{{< youtube 8pAxi8ly5BM >}}|

#### Tekenstijlen voor details

Tekenstijlen worden gebruikt om kleine afwijkingen in de tekst op te maken, zoals vetgedrukte woorden, cursieve of gekleurde accenten. Ze werken aanvullend op alineastijlen.

- Open het **Tekenstijlen**-paneel (Venster > Stijlen > Tekenstijlen). 
- Klik op het **Nieuwe stijl**-icoon en geef de stijl een naam (bijvoorbeeld "Vet kernwoord").
- Pas specifieke instellingen aan, zoals **stijl** (vet, cursief) of **kleur**.
- Selecteer een woord of zin en klik op de tekenstijl om deze toe te passen.

### Typografische richtlijnen

Grootte en stijl per element:

- **Krantnaam/Logo:** 60-100 pt, vet en opvallend. 
- **Datum:** 10-14 pt, subtiel. 
- **Eye catcher (quote):** 18-24 pt, naam 14-18 pt (vet of cursief). 
- **Artikelkoppen:** Groot artikel 36-48 pt, kleine artikelen 24-30 pt. 
- **Inleidingen:** 14-18 pt, licht vetgedrukt of cursief. 
- **Artikeltekst:** 9-11 pt, regelafstand 10-14 pt, uitgevuld. 
- **Bijschriften:** 8-10 pt, cursief of licht. 
- **Advertentie:** Kop 20-28 pt, subtekst 10-12 pt. 
- **Redactie-informatie:** 8-10 pt, neutraal lettertype. 

## Indienen

Een gecomprimeerd pakket (`voornaam_voorkrant.zip`) met:
- Het InDesign-bestand (`voornaam_voorkrant.indd`).
- De PDF (`voornaam_voorkrant.pdf`).
- Alle gebruikte lettertypes (indien gebruik buiten Adobe Fonts) en afbeeldingen.

**Upload je werk via Google Classroom.**

{{< svg src="/img/typo/comparison_newspaper_size.svg" >}}

## Puntenverdeling

- **Naamgeving en bestandsbeheer (06)** Zip-bestand met InDesign-bestand, PDF-bestand en gebruikte afbeeldingen (minimaal drie). Correcte naamgeving van bestanden en geordende mappenstructuur.
- **Bestandsinstellingen (08)** Document 280 mm x 400 mm, vijf kolommen en 4 mm kolomafstand, 10 mm marges, 3 mm afloop. Juiste gebruik van lagen voor verschillende elementen (tekst, afbeeldingen, achtergrond).
- **Inhoud (16)** Volledigheid en samenhang van alle gevraagde elementen: Logo en krantnaam, Datum, Eye catcher, Hoofdartikel met titel, inleiding, afbeelding en minimaal drie paragrafen en tussentitels, Twee kleinere artikelen met afbeeldingen en korte teksten, Advertentie voor culturele/toeristische activiteit, Redactie-informatie met contactgegevens.
- **Typografie (10)** Correct gebruik van typografische hiërarchie: Juiste grootte, stijl en uitlijning van koppen, teksten en bijschriften, Duidelijk onderscheid tussen koppen, inleidingen en tekst, Regelafstand consistent en uitgevulde tekst (niet verplicht).
- **Vormgeving en stijlen (18)** Gebruik van samenhangende opmaak: Tekstkaders verbonden voor samenhangende tekst (3), Consequent gebruik van Alineastijlen voor alle teksten (minimaal zes), Gebruik Ruimte na, Gebruik van Tekenstijlen voor afwijkende tekstdetails (minimaal één), Leesbaarheid, typografische hiërarchie en balans tussen tekst en beeld, Passende sfeer en samenhangende vormgeving, Uitlijning, Gebruik van visuele details zoals lijnen en kaders.