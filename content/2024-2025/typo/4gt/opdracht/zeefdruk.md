+++
title = 'Opdracht: Zeefdruk'
date = 2025-05-27T08:00:00-07:00
draft = false
aliases = ["/typo/opdracht-4-12-zeefdruk/"]
+++

In deze opdracht ontwerp je een grafische typografieprint die geschikt is voor een T-shirt, en toon je het eindresultaat in een realistische mockup (een voorstelling van hoe het ontwerp er gedrukt zou uitzien).

Zeefdruk is een techniek waarbij een ontwerp met inkt door een fijn gaas op bijvoorbeeld textiel gedrukt wordt. Daarvoor is een sterk grafisch ontwerp in volle kleurvlakken nodig, zonder verlopen of transparantie. Met meerdere lagen zou je kleuren kunnen mengen, wij houden het bij één kleur.

{{< pinboard url="https://www.pinterest.com/vincentvandercruyssen/zeefdruk/" >}}

## Idee en woord(en)

- Kies een **gevoel**, een quote, een enkel woord of meerdere woorden.
- Hou het kort en krachtig. Wat wil je uitstralen of zeggen?
- Schrijf dit op en experimenteer in Illustrator.

## Illustrator ontwerp

- Open Adobe Illustrator.
- Werk in **zwart-wit of max. twee kleuren**.
- **Gebruik alleen volvlakken** (geen verlopen, transparantie of raster).

**Zet je typografie in een symbool, vorm of tekening**, of **laat het beeld zelf uit tekst bestaan**.

Pas eventueel één van deze typografische trucs toe:
- Vervorming (Effect > Warp)
- Lettervormen aanpassen (Create outlines + Pathfinder)
- Image Trace van eigen handschrift, schets of foto
- Letters laten opgaan in een symbool of illustratie

## Mockup maken

Een mockup is een realistische voorstelling van hoe je ontwerp er in het echt zou uitzien.

- Download een afbeelding via [Unsplash t-shirt mockup](https://unsplash.com/s/photos/t-shirt-mockup).
- Open de mockup in **Photoshop**.
- **Plaats je ontwerp op een nieuwe laag**, door te kopiëren vanuit Illustrator.
- Zet de overvloeimodus van de laag op **vermenigvuldigen (multiply)** zodat het in het T-shirt zit.
- Gebruik **Transform > Warp** om de print licht te vervormen zodat het echt lijkt gedrukt.

{{< img src="/img/typo/opdracht-4-12-zeefdruk-mockup1.jpg" percent="35" >}}

## Indienen

- Het ontwerp als AI-bestand
- De Photoshop mockup als PSD- en JPG-bestand

Naamgeving:  
- `voornaam zeefdruk.ai`  
- `voornaam zeefdruk mockup.psd`
- `voornaam zeefdruk mockup.jpg`

## Puntenverdeling

- **Typografisch idee (10)** krachtig en expressief woord/zin
- **Illustrator-uitwerking (10)** sterk grafisch ontwerp, duidelijke vormen
- **Typografisch effect (5)** een bewerking of trucje
- **Mockup-afbeelding (5)** realistisch gepresenteerd op T-shirt via Photoshop