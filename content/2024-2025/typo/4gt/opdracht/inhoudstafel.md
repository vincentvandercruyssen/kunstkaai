+++
title = 'Opdracht: Inhoudstafel'
date = 2025-01-20T08:00:00-07:00
draft = false
aliases = ["/typo/opdracht-4-07-inhoudstafel/"]
+++

## Omschrijving

Voor deze opdracht maak je een inhoudstafel op een A4-spread voor jouw magazine. De spread bevat zowel tekst- als afbeeldingskaders en is opgebouwd volgens een gidslayout. Voeg inhoud toe die jouw magazine een unieke en aantrekkelijke uitstraling geeft.

{{< pinboard url="https://nl.pinterest.com/vincentvandercruyssen/inhoudstafel-spread/" >}}

## Stappenplan

### Thema en inhoud

Bedenk zelf de inhoud, denk aan één of meerdere onderwerpen of thema's waarmee je zelf een magazine zou willen vullen. Bijvoorbeeld: 

- **Reizen:** Artikelen over bijzondere bestemmingen, interviews met reizigers, reistips.
- **Koken:** Recepten, interviews met chefs, food-fotografie.
- **Kunst & design:** Besprekingen van tentoonstellingen, interviews met kunstenaars, creatieve tips.
- **Muziek:** Albumrecensies, interviews met artiesten, concertoverzichten.
- ...

Bedenk een magazine-titel (met informatie en ondertitel), en welke zes artikels je op de spread zult toelichten. 

### Schets

Maak een schets op A4-papier van je spread, met de verdeling van tekst en afbeeldingen. Dit helpt je bij het bepalen van de lay-out en het correct instellen van de hulplijnen (gids-layout). 

### Document

- **Formaat:** A4 spread (2 pagina’s naast elkaar).
- **Marges:** 13 mm.
- **Afloop:** 3 mm.
- **Gidslayout:** Minimaal drie rijen en minimaal drie kolommen.
- **Lagenstructuur:** Zorg voor aparte lagen voor tekst en afbeeldingen.

### Inhoud

#### Titel, ondertitel en magazine-informatie

Zorg voor een grote titel en ondertitel passend bij het thema van jouw magazine. Boven de titel staat extra informatie (bijvoorbeeld nummer van de uitgave, maand, jaartal).

Deze tekst moet gebruik maken van drie alineastijlen: Magazine-informatie, Magazine-titel en Magazine-ondertitel.

Plaats een afbeelding als achtergrond of ondersteuning van de tekst.

- [Adobe Help Center: Basisbeginselen van alinea- en tekenstijlen](https://helpx.adobe.com/be_nl/indesign/using/paragraph-character-styles.html)

#### Inhoudstafel (min. 6 items)

Minimaal zes verwijzingen naar artikelen, interviews of andere inhoud in het magazine. Telkens met een zeer duidelijke paginanummer. 

Gebruik zes afzonderlijke tekstkaders met telkens de volgende originele inhoud:
- Paginanummer
- Titel van het artikel/interview
- Korte inhoud of een quote

Ook hier moet je gebruik maken van drie alineastijlen: Paginanummer, Titel, Samenvatting.

Voeg 6 afbeeldingskaders toe, passend bij de inhoud van de artikelen. De afbeeldingen moeten visueel ondersteunen wat in de inhoudstafel staat.

Elk item moet duidelijk, samenhangend en aantrekkelijk gepresenteerd worden.

### Afwerking

- Zorg dat alle inhoud netjes uitgelijnd is volgens de gidslayout.
- Gebruik een professioneel kleurenschema en typografische keuzes.
- Eindig met het maken van een pakket in Adobe InDesign (Bestand > Pakket maken) om alle gekoppelde bestanden, lettertypen en de InDesign-bestanden samen te bundelen.

### Tips

- Zorg dat je typografie de visuele hiërarchie ondersteunt (bijvoorbeeld door contrast in lettergrootte, gewicht, of kleur).
- Experimenteer met de positionering van afbeeldingen om een dynamisch ontwerp te maken.
- Controleer dat paginanummers en titels goed leesbaar en visueel aantrekkelijk zijn.

## Indienen

- Maak een pakket (bevat het InDesign-document, de PDF en de gebruikte bestanden). Zip de aangemaakte map en upload deze in de juiste opdracht.  
- Zorg ervoor dat zowel je voornaam als de opdrachtnaam duidelijk vermeld zijn in de ingeleverde bestanden.

## Voorbeeld

{{< img src="/img/typo/opdracht-4-07-inhoudstafel-vb1.png" >}}

## Puntenverdeling

- **Naamgeving en bestandsbeheer (04)** Naamgeving van bestanden: `voornaam inhoudstafel.zip` (pakket met InDesign-document, mapje Links met afbeeldingen en PDF-bestand).
- **Schets (02)**
- **Formaat en raster (06)** Gebruik van het juiste formaat (2 x A4), correcte marges (13 mm) en bleed (3 mm), Toepassing van een raster met hulplijnen, Benaming en correct gebruik van lagen.
- **Inhoud (09)** Titel, ondertitel en magazine-informatie, 6 x Paginanummer, Titel, Samenvatting.
- **Alinea stijlen (06)** Titel, ondertitel en magazine-informatie, Paginanummer, Titel, Samenvatting.
- **Vormgeving en afwerking (04)**

## Bronnen

- [Adobe Help Center: Documenten maken](https://helpx.adobe.com/be_nl/indesign/using/create-documents.html)
- [Adobe Help Center: Pagina's en spreads](https://helpx.adobe.com/be_nl/indesign/using/pages-spreads.html)
- [Adobe Help Center: Kaders en pagina's opmaken](https://helpx.adobe.com/be_nl/indesign/using/laying-out-frames-pages.html)
- [Adobe Help Center: Tekst en tekstkaders maken](https://helpx.adobe.com/be_nl/indesign/using/creating-text-text-frames.html)
- [Adobe Help Center: Tekst opmaken](https://helpx.adobe.com/be_nl/indesign/using/formatting-text.html)
- [Adobe Help Center: Alinea's opmaken](https://helpx.adobe.com/be_nl/indesign/using/formatting-paragraphs.html)
- [Adobe Help Center: Basisbeginselen van alinea- en tekenstijlen](https://helpx.adobe.com/be_nl/indesign/using/paragraph-character-styles.html)